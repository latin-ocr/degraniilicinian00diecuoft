,το-

Itaque probabilius videtur, quod supra coniecimus: Licinianum iam
antea Marii errores descripsisse, in rebus autem anni 667 (87)
narrandis usum esse altero quoque fonte, unde addiderit hoc
auspicium plura necessaria non erant, quoniam res ad historiam
pertinentes iam narraverat secundum primum fontem, ad quem
statim revertitur.

Sic tota belli civilis narratione accurate examinata totque
argumentis minime fallacibus collectis iam quaestionis nostrae
summam faciamus. Ac primum quidem certum est hanc partem
operis Liciniani non ex uno fonte excerptam. sed ex compluribus,
fortasse duobus tantum, haustam esse. Deinde vidimus Granium
narrationes auctorum non commiscere atque in unum confundere:
prorsus alienum erat ab eius ingenio singulas res multis libris
disiectas atque dispersas nunc ex hoc nunc ex illo conquirere et
contexere, immo vero pauci auctores ei in promptu erant, quos
alterum post alterum exscripsit, quamobrem singulas particulas
ex diversis fontibus sumptas etiamnunc clare dignoscere atque
seiungere possumus. Atque etiam hoc satis me probavisse spero
in posteriore parte Livium adhibitum esse, in priore autem alium
auctorem, quem Strabonem esse ex paucis indiciis suspicandum
esse putabam. Habemus igitur, si id, quod Busolt invenit, in
nostrum usum convertimus, hoc stemma eorum scriptorum, qui
res in Liciniani fragmentis commemoratas narraverunt:

Sulla m Rut. Rufus

Annalium

Posidonia& script.

   
    

Plutarchus Licinianus

A ιυρίιιηηθ

