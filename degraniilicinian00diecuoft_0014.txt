-4-

statuimus, inde quod Macrobius secundum Granii Liciniani librum
affert quasi unum tantum huius scriptoris opus exstet, apparet
hoc, quod de antiquitatibus erat, opus tam ,clarum notumque fuisse,
ut de hoc 1) potissimum cogitaretur, cum Granius Licinianus lau-
dabatur.

Sed editores, quis fuerit scriptor, etiam accuratius student
definire. Contendunt enim eum non diversum esse a Granio Flacco
apud Macrobium Sat. I, 18, 4 (fr. V) una cum Varrone appellato,
quem Paulus Dig. L, 16, 144 ‘de iure Papiriano' scripsisse tradit
(fr. VI), Censorinus de die nat. ΙΠ, 2 librum ad Caesarem de
indigitamentis scriptum reliquisse testatur (fr. IV). Itaque hunc
scriptorem, cui nomen fuerit Granius Flaccus Licinianus, aequalem
fuisse Caesaris statuunt atque perpaulo post Sallustium (quem
fol. IV r appellat) et ante Livium opus historicum conscripsisse,
ex quo Pertz censet esse fragmenta nobis servata, quae quidem
edd. Bonn. ascribunt epitomae Antoninorum temporibus factae et
paucis epitomatoris additamentis auctae. Ceteras causas, quas
Pertz protulit, ut Licinianum ante Livium scripsisse demonstraret,
merito edd. Bonn. tam vanas esse iudicaverunt, ut longum pu-
tarent illas refutare. Granium Flaccum autem disiungendum non
esse a Granio Liciniano ne hi quidem negaverunt. Sed alii viri
docti suo iure hac de re cum illis dissentiunt. 2)

Primum enim ii, qui Granium Flaccum eundem esse statuunt
quem Granium Licinianum, argumenta afferunt satis exilia. Dicunt
enim Granium apud Festum s. v. ricae p. 277 Μ. (fr. XI) nomi-

 

1) Titulus huius operis teste Servio 1. c.‚ ubi libri numerum ve-
risimile est excidisse (cf. ed. Bonn. p. 46 adn), erat „cena“, nisi verba
‘cenae suae‘ putabimus esse corrupta.

²) Madvig, Comparetti 11. 0.), G. Linker praeclara disputatione,
quae est in Fleckeis. ann. phil. LXXVII (1858) p. 628 sqq. Huncin
universum ego in tempore scriptoris definiendo sequor. De Madvigii
et Comparettii sententiis infra iudicabo. - At editorum de Granio
Flacco Liciniano sententiam secuti sunt C. M. Francken in FleckeiS.
ann. phil. Suppl. III (1860) p. 250 (qui cnm Bonn. de epitome cogitat)

et G. Kettner „Cornelius Labeo, ein Beitrag zur Quellenkritik des
Arnobius“ (Psortae 1877) p. 10 adn.

