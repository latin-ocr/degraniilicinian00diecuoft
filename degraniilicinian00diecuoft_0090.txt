-30-

eum rediisse. ¹) Accedit quod conventum illum Dardaniensem
Reinach (p. 199 adn. 2) ostendit mense Augusto anni 669 (85),
non ut Mommsen et plerique aliorum putant, anno 670 (84) fuisse.
Quodsi pugnam apud Orchomenum factam eodem anno 669 (85)
fuisse existimes, ceteris rebus inter hanc pugnam et pacem Dar-
,daniensem gestis temporis spatium nimis parvum maneat. Itaque
pugnam a. 668 (86) fuisse probabile est eiusque anni autumno
(cf. Reinach p. 183 adn. 1). — Quae cum ita sint, de temporum
ratione ex fragmento Liciniani nos quidem nihil discimus, sed ex
iis quae modo exposuimus, apparet nimium esse probrum Madvigii,
cum (p. 400) dicat: „Mit den Worten ‘his— compositis' wird aus
dem a. 86 in das a. 84 von Griechenland nach Asien ge—
sprungen. “

 

l) Sed Francken p. 257 (etiam N eumann I p. 541) a vero aberrasse
videtur, cum ex primis verbis fragmenti conclusit: „Ergo Lici-
nianus fere eundem rerum ordinem statuit fuisse atque Pausanias
I, 20, 6“, qui tradit Sullam cum Athenae caperentur, in Boeotia
fuisse et eodem die apud Chaeroneam vicisse, deinde Athenas rever-
sum adversarios affecisse suppliciis (τοὺς ἐναντιωθέντας Ἀθηναίων
καθείρξας ἐς τὸν Κεραμεικὸν τὸν λαχόντα σφῶν ἐκ δεκάδος ἑκάστης ἐκέλευσεν
ἄγεσθαι τὴν ἐπὶ θανάτῳ). Ceteri scriptores consentiunt Sullam ex-
pugnationi Athenarum interfuisse et postea demum pugnam apud
Chaeroneam commissam esse. Contra haec autem minime dicit Lici-
niani fragmentum. Hic enim ‘principes seditionis' i. e. Aristionem
et socios eius dicit esse punitos: qui cumin expugnanda urbe in
Acropolim confugissent, Sulla hanc C. Scribonio Curioni obsidendam
mandaverat (Plut. Sull. 14, App. Mithr. 39). Id quod tradit Pausanias,
fortasse ita est intellegendum, ut Acropolim arbitremur eodem
tempore expugnatam esse, quo pugna apud Chaeroneam commissa sit
(cf. Reinach p. 169). Post pugnam Sulla Athenas revertitur et de
principibus seditionis sumit supplicium, cuius rei potestatem Curio
non habebat. Nihil amplius ex Liciniano colligi potest. Quae in-
sequuntur, magis depravata sunt, quam ut inde intellegamus, num
Licinianus concinat cum Pausania et appellatus fuerit Aristion, de

cuius morte cf. Strabon. fr. 57 a (et ad hunc locum Otto), App. 39,
Plut. 23. ν

