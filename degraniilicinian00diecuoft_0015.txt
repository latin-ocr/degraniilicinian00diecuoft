,5-

natum1) non diversum esse a Granio Liciniano apud Macrob.
Sat. I, 16, 30 (fr. Ι) laudato, cum in utroque loco de flaminica
sermo sit: proinde quasi a duobus rerum antiquarum scriptoribus,
inter quos nulla intercedat necessitudo, flaminica commemorari non
potuerit: nam illis duobus locis agitur de rebus diversissimis.
Praeterea Kettner inter Granii Liciniani apud Macrob. l. c. (fr. I)
et Granii Flacci apud Paulum 1. c. (fr. VI) fragmenta „necessi-
tudinem quandam“ propterea statuit, quod ab utroque disseritur
de antiquorum temporum moribus ab recentioribus diversis.
Hanc causam futilem vanamque esse non est quod longius
doceamus. 2)

Sed illa opinio, qua Granius Flaccus Licinianus compro·
batur, non solum firmo fundamento caret, sed etiam gravissimis
argumentis potest refutari.

An verisimile cst Mam-obium, quem in ratione citandi
semper sibi constare notum est, eundem scriptorem diversis nomi—
nibus significasse? Quid? si fragmenta essent ex historia Caesaris
temporibus scripta, nonne mirum esset, quod de hac prorsus nihil
nobis traditum est. cum ceterorum huius temporis scriptorum ne
de mediocribus quidem memoria desit‘? Postremo in ipsis frag-
mentis insunt nonnulla certa vestigia, quibus scriptorem multis
annis post Caesaris aetatem vixisse satis certo potest demonstrari.

Nam ante Hadriani tempora Licinianum opus non con-
scripsisse elucet ex verbis (fol. Xr‚ ed. Bonn. p. 8 B 22 sqq.)
‘aedes nobilissima Olympii Iovis Atheniensis diu imperfecta per-
mansit'. Etenim ut „vir quidam et doctrina et benevolentia in-
signis“ iam edd. Bonn. admonuit, ita scribi non poterat nisi templo

¹) Hunc Granium esse Granium Flaccum, aequalem Caesaris,
verisimile est propterea, quod Festus Verrio Flacco auctore usus
vetustiores tantum scriptores appellat.

²) At Kettner et Francken probabile reddiderunt antiquarium
illum, quem Arnobius Granium tantum appellat (fr. VIII—X), esse
Granium Flaccum. De ‘Granio’ et ‘Liciniano’ a Solino allatis (fr. III
et VII) vide infra.

