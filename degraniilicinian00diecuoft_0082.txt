-72..

CAPUT IV.

De bello MithradaticO.

Hoc ultimo capite disputabimus de eo fragmento, quod est de
primo bello Mithradatico (fol. VI r et ΙΙ r, ed. Bonn. p. 32—
34). Investigantes autem horum capitum fontem perpaulum
efficiemus. Quem enim auctorem secutus sit, omnino non potest
dici. Hoc tantum pro certo possumus contendere Livii nec volam
nec vestigium apparere.

Licinianus (p. 32 A 9 sq.) tradit Mithradatem cum Dorylao
in Graeciam misisse ‘quinquaginta milia peditum equitumque', at
in Liviana memoria (Eutrop. V, 6, 3 et Oros. VI, 2, 6) septua-
ginta vel, id quod verisimilius est, octoginta milia occurrunt.
Nam numerum LXX probabile est in epitome, ex qua uterque
illorum hausit, falso scriptum fuisse pro LXXX 1), quem numerum
habent Plut. Sull. 20 et App. Mithr. 49. Certum enim est in
describenda pugna apud Orchomenum commissa Plutarchum
et Appianum, atque hunc quidem per Strabonem, usos esse
eodem fonte atque Livium, Sullae scilicet commentariis. 2)
Ac ne quis dicat Liciniani codicem hoc loco adeo esse mutilatum,
ut edd. Bonn. lectio minimi sit momenti; ipse hic numerus ‘quin-
q[u]a[ginta]' clarissime potest cognosci. Sed si quis etiamnunc de
discrepantia Livii et Granii dubitet, hoc secum deliberet: Oros.
VI, 2, 6. 7 accurate dicit, quot Asiaticorum pugna perierint:
‘secundo proelio (i. e. secundo totius belli, priore apud Orcho-

 

²) Ut iam Klebs 1. c. p. 36 coniecit.
²) Peter „Die Quellen Plutarchs etc.“ p. 57 sqq.‚ Arnold p. 140 sq.,
Busolt p. 430, Otto p. 312.

