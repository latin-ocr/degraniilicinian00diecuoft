—78—

pace statutae essent: primitus postulatum esse, ut Archelai classis
traderetur, postea ut numerus navium tradendarum esset LXX.
Quod verisimillimum esset, nisi altero loco apud Granium legeremus
‘sociis daret', quae verba et Reinach et ‘Neumann videntur
neglexisse. Non igitur est, cur alterum locum putemus iuxta
alterum stare non posse. Quid multa? Recte res explicat
Mommsen (R. G.11 p. 299) 011111 dicit: „Sulla forderte die Uber-
gabe der 80 Kriegsschiffe des Archelaus (num numerus LXXX
sumptus ex Memnone certus sit, diiudicare nolumus), . . . ausserdem
sollen den mit Rom verbiindeten Staaten eine Anzahl Kriegs-
schiffe zugestellt werden.“ Quamquam etiamnunc mirum esse
videtur, quod Plutarchus has tantum (LXX) commemorat.

Clausula illa altero loco a Liciniano allata, qua Mithradates
quidquid bello partum erat cogitur reddere, occurrit apud omnes
scriptores (Plut. 81111. 22, App. Mithr, 55, Memnon 35, Liv per. 83,
Florus 1, 40, 12); apud solum Licinianum nominantur Gallograeci;
deest Cappadocia, quam (ut iam Francken p. 259 suspicabatur)
verisimile est neglegentia librarii in fine fol. VI r omissam esse,
praesertim cum paulo infra de Cappadociae rege sermo sit: nam
si Liciniano fidem habemus (p. 34 A 19 sq.)‚ Mithradates, cum
Sulla Dardani eum cum Cappadociae rege vellet reconciliare, id
quod Plut. Sull. 24 ei tradit contigisse, respuit Ariobarzanem,
quem ut non in purpura natum existimabat servum. 1)

Deinde statuitur, ut omnes captivi reddantur (App. Mithr 55).
Hic Licinianus non solum Oppium et Aquillium nominatim affert,
sed etiam (id quod alibi non legimus) addit inprimis postulatum
esse, ut uxores liberique remitterentur Macedonibus, quorum in
Romanos fides insignis fuisset. ltaque pacis condiciones afferuntur
fere plenae: mirum tantum est non commemorari impensas in
bellum factas (Plut. 22, Memnon 35, App. 55).

Adduntur pauca de expeditionibus ab Hortensio et Sulla eo
tempore, quo illae res cum Mithradate agebantur, factis ad

 

¹) Edd. Bonn. verba ‘gratia—'respuit' censent „ab epitomatore male
huc adscita.” Sed cum Linkero levi transmutatione facta servanda
sunt: ‘compositis, gratia [P. R.] reconciliata Ariobardianen ut servum
respuit, reliqua classe in Pontum proficiscitur.’

