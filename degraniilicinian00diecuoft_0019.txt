-9-

pro Mezentius’ cf. Brambach „Die Neugestaltung der lat. Ortho-
graphie“ (Lips. 1868) p. 2821)

Archelavo et Archelavus (p. 32 Β 12 et 22) inserto
digammate cf. Menolavus in C. 1. L. 1 1213, Menelavos II 2135,
Oinomavos 1 60, Archelavos VI 8730, Nicolavus X 3073, Vi 22970,
Menelavus Plaut. Bacch. 946 (in cod. B.).2)

Iam breviter consideremus, quid censendum sit de ratione.
qua Comparetti et Madvig scriptoris tempus determinare studuerunt.
Ille quidem historicum sub Domitiano imperatore fuisse conicit,
cum eum eundem esse statuat atque Licinianum quendam, quem
Martialis 149 et 61 laudat ut aequalem scriptorem praeclarissimum
in patria urbe Bilbili florentem. Ab hoc autem Comparetti
seiungere vult et Granium Flaccum et Granium Licinianum a
Macrobio et Servio appellatum. Is Licinianus, quem nominat
Martialis, saepe idem existimatur atque Valerius Licinianus,
qui occurrit apud Plin. ep. 4, 11 (cf. Teuffel 326, 15). At nos
putamus historico nomen fuisse Granio Liciniano. Sed etiamsi
quis nomen gentile (et Valerii et Granii) ut incertum neglegat,
tamen nomen Liciniani non tam rarum est, ut illos inter se non
diversos esse necessarium vel verisimile sit. Accedit, quod supra
intelleximus Licinianum posteriore, quam Comparetti putat, tem-
pore floruisse. Quamquam si Comparettium sequimur, fieri potest,
ut illud de Sallustio iudicium Domitiani quoque temporibus factum
sit, cum Frontoniani non primi Sallustii operibus studerent, quod
ut demonstret affert Senec. Contr. III, 3, Mart. XIV, 191, Quint.
inst. X, 1. Sed id ipsum, quod Sallustius dicitur orator, mea
quidem sententia nos deducit ad oratorem Frontonem. ³) Praeterea

 

1) Sane multo posteriores quoque latini scriptores ut Seript. hist.
Aug. interdum „di“ scripserunt pro „z“ (fortasse inde a Frontonis
temporeP) cf. Schneider, Lat. Gramm. Ι p. 385 et Corssen, Aussprache
u. Vocalism. Ι2 p. 216.

²) De formis Ariobardianen et Archelavus Teuffel iam monuerat.

³) Cf. epist. ad M. Caesarem IV, 3 p. 62 ed. Naber: ‘oratorum

post homines natos unus omnium M. Porcius eiusque frequens sectator
C. Sallustius’.

