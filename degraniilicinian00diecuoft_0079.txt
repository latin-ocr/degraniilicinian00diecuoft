-69-

aaz mare deducerent, at-
[q(ue)] itast) evaserat.

ratu s ‚ ..... a multitudine
quae ad opem illi ferendum con-
, fluxerat ‚ impetravit ut ad
mare perduceretur, ac pro-
tinus naviculam conscendit eaque
in Africam pervectus arma Sullae
victricia e ffu git.

 

Ubi Lic. discrepat a Valerio Maximo et Plutarcho, ipsum
mutavisse statuemus ²): ipse miraculum, ut priori narrationi posset
annectere, coniunxit cum servo illo barbaro. De tota igitur hac
particula non aliter indicaverim ac de fratrum certamine, de quo
p. 60 sq. exposui. Concedo sane hunc locum non idoneum esse,
quo coniecturam meam iustam esse certo demonstraretur. Sed
miremur necesse est Licinianum , qui insequentia accuratissime
narrat, omnia praeterire. quae inter Cinnae expulsionem initio
fragmenti commemoratam et Marii reditum acciderunt (App.
c. 65 sq.). Quae res facile intelligitur, si Granium statuimus
alium post alium fontem esse secutum.

Iam breviter examinemus, quod Francken (p. 242) de hoc
loco iudicaverit. „Epitomatorem“ Licinianum censet hoc unum
auspicium sumpsisse ex auctore suo, ubi omnia narrata fuerint,
quae Mario acciderint ex eo tempore quo (a. 666) per Sullam
Roma expulsus sit. Sed valde miraremur scriptorem Romanum
post tumultus Cinnanos anno 667 (87) factos (quos commemorat
initium fragmenti) rediisse ad Marii errores. Hunc ordinem neque
Livius secutus est, quem ex periochis cognoscimus fugam Marii
medio libr. 77, Cinnam expulsum 79. demum libro narravisse, 3)
neque Plutarchus neque Appianus. Sed ponamus paulisper
Franckenium recte iudicasse. Nonne mirum esset Granium, fabu-
larum ut vidimus amantissimum, hocloco nihil accuratius narrasse
de Cimbrico vel Celtico servo, qui Marium interficere iussus erat‘?

ι) ‘atque ita‘ rest. Keil, ‘ac vix' Bonn.

2) Wijnne quidem (Phil. XV p. 358) discrepantias putat esse tantas,
ut Lic. ex Plutarchi et Val. Maximi fontibus non possit hausisse.

³) Libr. 78 agitur de belli Mithradatici initiis.

