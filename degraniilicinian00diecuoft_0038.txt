-23—

tantum ex eius historia! Praeterea non intellegi potest, cur haec
ipsa narratio minime salsa epitomatori inprimis placuerit, si ut
Francken (p. 245) dicit, ab eo „minus contracta fuit quam
reliqua&

Quotienscunque hoc fragmentum legebam, mirabar tam saepe
commemorari Cyzicum urbem: Cyzicena est mater Socratis;1)
eo cum filio ablegatur, eodem revertitur Socrates, postquam
frustra Romae a senatu regnum Bithynicum petivit, occisa
denique sorore, cuius patrimonium arripere studet, a Cyzicenis
indignatis et Nicomede cum iis coniuncto cogitur fugere. Videtur
igitur Cyziceni cuiusdam narratio nobis esse servata velut illius
Teucri Cyziceni‚2) sive Granius hunc ipsum ante oculos habuit,
sive auctorem ad illum redeuntem secutus est.

Sed hanc digressionem, etiamsi Cyziceno scriptori eam deberi
concedamus, tamen admirationem nobis movere necessarium est.
Neque enim apparet, cur hanc maxime Licinianus dignam putaverit,
quam operi suo insereret. Casu mea quidem sententia accidisse
non potest, ut res Bithynicas scriptor multo copiosius enarraret,
quam omnes ceteras res, Certa potius huius rationis causa quaedam
videtur esse quaerenda, qua in re utrum ille in Bithynia natus
an magistratu functus sit, in medio relinquo. Tametsi igitur nobis
non licet quaestionem ad finem perducere, tamen quicunque pro-
prietatem et dispositionem operis Liciniani cognoscere vult, eius
magni interest de hoc fragmento, quod Madvig iniuria neglexit,
diligentissime quaerere. ’

¹) Si col. A 12 probamus Keilii coniecturam ‘Hagne Cyzicena'.
Pertz legit ‘Hane Sicheana'.

2) De quo cf. Susemihl „Gesch. d. griech. Litt. in der Alexandrincr-
zeit“ II p. 37ss adn. 159.

