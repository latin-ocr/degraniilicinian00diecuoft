Liceat nobis eorum, quae adhuc uberius exposuimus, summam
facere. Quamquam siccitas et tenuitas sermonis Liciniani in hac
quoque parte narrationis nobis occurrit, tamen nemo erit, quin
concedat, quod iam Mommsen (R. G. Hp. 398 adn.) monuit,
ordinem et. nexum rerum, quae subiunguntur, optimum esse maxi-
meque perspicuum. Ut vidimus, narratio Liciniani res et apudLivium
et apud Appianum Plutarchumque traditas continet, ita ut fontes
primarios praeclare suppleat; praeterea plurima servavit, quae sine
eo plane ignoraremus, ac de rebus memoriae dignis paucae tantum
desunt. Sed uno loco exploratum habemus Granium a Livio dis-
crepare, quo novo argumento Madvigii sententia refellitur. Atque
accedent aliae res, quibus Licinianum in hac parte non redire
ad Livium comprobetur. Iam quae ex comparatione Granii cum
Appiano et Plutarcho sequuntur, tria potissimum sunt:

1. Primum quamquam modo ille modo hi singulas res accu-
ratius enarrant, tamen Licinianus tantum abest, ut illis unquam
repugnet, ut eos supplere vel ab iis suppleri videatur.

2. Deinde nonnullis locis ineuntis narrationis etiam consensus
vel certe similitudo verborum deprehenditur.

3. Denique tota rerum continuatio ac series apud omnes
hos scriptores una eademque est. Nam quod apud App. ex-
pugnatio Janiculi post commemorationem Metelli narratur, quae
apud Lic. praemittitur, res est prorsus levidensis.

Itaque facile colligemus communem horum auctorum narrationi
subesse fontem atque cum Appianus Plutarchusque ex Posidonio
hauserint, idem statuemus de Liciniano. Huic conclusioni non
repugnat, quod Licinianus nonnunquam plus tradit quam Appianus
et Plutarchus. Nam illum constat fontes suos valde contraxisse
atque mutilavisse‚1) hunc vero consentaneum est ea tantum afferre,
quae ad vitam hominum spectant. At una res coniecturae nostrae
vehementer obstat: tota narratione Appianus — Plutarchus non
iudicium fert de Strabonis rebus gestis — maxime Pompeio favet
atque silentio obtegit eum primo inter factiones fluctuasse, qua
de re accuratius agit Arnold p. 110 sqq. Atque cum artissima

¹) Nissen „Krit Unters.“ p. 115.

