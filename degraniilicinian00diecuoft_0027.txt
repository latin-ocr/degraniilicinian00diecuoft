*17—

niani cum Polybio consensus a Livio repetendus sit, hic locus non
praebet ansam huius opinionis redarguendae. ¹)

Sed consideremus verba ‘asturcone pompam regebat'. In
fonte Liciniani sermo fuisse videtur de splendidissima illa pompa,
qnam Antiochus in oppido Daphne duxit imitatus Aemilium
Paulum, qui victoriam in Macedonia partam celebravit. 2) Quae
pompa accurate describitur a Polybio XXXI, 3. 4 et secundum
eum a Diodoro XXXI, 16. Inprimis inspicias: Polyb. 4, 4: ,ὁ
δὲ χειρισμὸς ἐγένετο τῶν πραγμάτων δι’ αὐτοῦ eo& βασιλέως. ἵππον
γὰρ ἔχων εὐτελῆ παρέτρεχε παρὰ τὴν πομπήν, τοὺς μὲν
προάγειν κελεύων τοὺς δ’ἐπέχειν, Diod. 16, 2. ὁ δὲ δι’ αὐτοῦ
χειρισμὸς πολλῆς εὐτελείας καὶ καταφρονήσεως ἦν οἰκεῖος. παρέτρεχε
γὰρ παρὰ τὴν πομπὴν ἱππάριον ἔχων εὐτελές κτλ. Qua iu re
miramur Granium commemorare asturconem, Polybium et
Diodorum ἵππον (vel etiam ἱππάριον) εὐτελῆ, neque dubium est,
quin hoc sit rectum, cum exspectemus aliquid ridiculum de
Antiocho afferri, quod in ‘asturcone', pulchre et eleganter femora
movente atque ob id magno in pretio habito 3) non inest. Quam
differentiam satis miram sic expediendam esse puto, ut coniciamus
in exemplo, quo utebatur Granius, falso pro εὐτελὴς ἵππος scriptum
fuisse εὖσκελής. Quo modo alio verbum ‘asturco' enodari possit,
non video. Tum autem pro certo habemus illam cum ,Polybio
similitudinem, quam in describendis Antiochi moribus invenimus,
non Livio intercedente ortam esse, quod Madvig (p. 394) iudicavit.
Atque Livium in hoc fragmento non adhibitum esse infra aliis
argumentis confirmatum videbimus.

Deinde exponitur de direpto templo Hierapolitano. Seleu-
cidas saepe ad replendos vacuos suos thesauros opulentis fanis

¹) Quod Ptolemaeus 11 Euergetes (apud Athen. X p. 438 e) de
Antiochi vinolentia ab Aeliano quoque (Var. hist. II, 41) commemorata,
de pecunia ab illo lacerata etc. affert, hic potest neglegi, sed ibi
quoque legimus: ἐλούετο δὲ καὶ εἷς τοὺς κοινοὺς λουτρῶνας μύροις
ἀλειφόμενος,

2) Hoffmann „Antiochus IV Epiphanes“ (Diss. Lips. 1873) p. 72 sq.

³) Ad. Schlieben „Die Pferde des Altertums“ (Lips. 1867) p. 106
et Schneider ad Veget. II, 28, 38. γ

Bernner Studien. xvi. Bd. 3. nest. 2

