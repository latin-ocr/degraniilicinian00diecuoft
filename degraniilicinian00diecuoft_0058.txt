-48-

Strabonem Posidonii narrationem Appiano datam esse1):. nam·
Strabonis primarium fontem fuisse Posidonium inter omnes constat
(cf. Otto p. 2523). Sed Appianus utrum hunc ipsum excerpserit
an per Strabonem subministratum, nunc in dubio relinquendum
videtur, cum ad nostram quaestionem diiudicandam minimi mo-
menti sit. Hoc autem semper tenendum erit iis partibus Appiani,
quae ad nostram rem pertinent, subesse Posidonium ²), etiamsi in
illam Klebsii sententiam iam diu refutatam et abiectam rursus
rediit Bienkowski l. c. p. 4 et 37 plane neglectis recentioribus
Arnoldi et Ottonis disputatiunculis.

Alter inter scriptores, qui res a. 667 (87) gestas tradiderunt,
auctor nobis occurrit Plutarchus in vita Marii. Plutarchi fontes
explorare multo difficilius esse quam Appiani iam pridem viri
docti animadverterunt. Nam eum hic paene semper unum scrip-
torem sine proprio iudicio excerpserit, ille complures simul adiit
auctores eorumque narrationem saepe contexuit. Sic etiam in
vita Marii Posidonium simulque Livium secutus est, praeterea
subsidiarios adhibuit commentarios Sullae. lllos Plutarchi fontes
esse in universum iam recte intellexerat Peter „Die Quellen
Plutarchs in den Biographien der Romer‘* (Halis 1865) p. 100 sqq„
in singulis autem quibusdam rebus corrigendus erat ab Busoltio
l. c. p. 336 sq. et saepius. Idem evidenter demonstrat Plutarchum

 

1) Quod etiam coniecit, ut Otto p. 284 adnotat, B. NieSe in
Herm. XXIII (1888) p. 413 adn. 2 comparans Appiani c. 7 sq. et
Plutarchi Tib. Gracch. c. S. ,

²) Hoc ne E. Schwartz quidem, cuius de Appiano disputatio
(in Pauly, Realenc. 11² p. 216 sqq.) modo in lucem prodiit, negare
audet (cf. p. 222 med), quamquam illam sententiam Appianum ex
Posidonio vel Strabone ipso hausisse vehementer impugnat. Immo
latinum aliquem scriptorem, qui Posidonium Livium aliosque con-
taminaverit, censet ab Appiano excerptum esse. Minime autem 1111111
persuasit. Satis est hoc unum afferre: Ex eo, quod Appianas et
Plutarchus non solum in rebus, sed etiam in ipsis vocabulis saepe
mirum in modum conspirant, necessario mea quidem sententia con-
cludendum est ab illis adhibitum esse eundem auctorem Graecum.
Atque accedunt aliae res, quibus ad Graecum scriptorem adducimur.

