—7....

„qui Frontonem oratoresque illos cognosset, qui ad Sallusti Crispi
regulam verba sua exigere solebant-‚⁴5 ipsi Bonn. (p. XVIII) iam
intellexerunt atque ob id ipsum hoc enuntiatum ascripserunt epi-
tomatori. Sed cum illud enuntiatum, quod est de Iovis templo
confecto, nobis non praebuerit ansam defendendi, nunc gaudemus
nos posse demonstrare, verba a Bonn. notata suum locum habere.
Primum enim, quod infra contiones commemorantur et nostro loco
Sallustius dicitur orator, artissime inter se cohaerent. Tum verba
‘nam et tempora reprehendit sua'· vix annecti possunt verbis
‘moras et non urgentia omittemus'‚ nisi enuntiatum, quo iudicium
fiat de Sallustio, intericias vel ‘ille' quidem voculam addas
(cf. Keil p. 640). Itaque si necessarium est illa verba, quae
epitomatoris esse contendebatur, ab Liciniano ipso scripta esse,
concludendum nobis est hunc scripsisse Frontonis demum temporibus
vel postea. Ei quoque, qui Granium Licinianum non diversum
putaverit a Granio Flacco, hoc loco considerato persuasum erit
rem ita se non habere. Nam hoc argumentum quomodo possit
debilitari nescio, nisi forte quis totum de Sallustio iudicium
epitomatoris esse censet. ¹)

Iam in scriptoris tempore definiendo nobis quaerendum est,
ante quem terminum necessario ille vixerit. Qua in re adiuvamur
duobus locis Solinianis, quorum altero p. 3212 ed. Mommsen
(fr. 111) nomen Messapiae explicatur secundum Licinianum, altero
p. 44, 18 (fr. VII) scriptor secundum Granium narrat de cicadis
ad Rhegium mutis. Haec nomina coniuncta eundem antiquarium
significare putaverim, quem iam apud Macrobium et Servium
repperimus et ab hoc, de quo disputamus, Granio Liciniano
historico non diversum duximus. Ac verisimillimum est verba
illa allata non ab ipso Solino, qui sua sponte parcissima tantum
addere solebat (cf. Mommsen Sol. p. XI.), inserta sed ex fonte

¹) Ut hic edd. Bonn. ubicunque epitomatoris additamenta
cognoverunt, decepti sunt. De eo loco, quo maxime sententia eorum
nititur (fol. VIII r, ed. Bonn. p. 20 B) cap. ΙΙ. accuratius disseram,
cum hic locus extra narrationis contextum considerari non possit.
Atque eam opinionem, Liciniani fragmenta non esse nisi epitomen,
saepius occasione oblata reiciam.

