—27—

Cognomen ei fuisse Chresto (Lic. B 8) testatur etiam App.
Mithr. 10, Memnon 6. 30, Just. XXXVIII, 5, 8. Atque in senatu

Romano disputatum esse, cui regnum Bithyniae daretur (cf. Lic. ·

B 10 sqq: ‘Romam ad regnum expetendum frustra profectus')
apparet etiam ex Cic. de orat. III, 61, 229 et ex Memnon. c. 30.
Ab hoc quidem Licinianus in ea re differt, quod Nicomedis III
matri, quam Memnon appellat Nysam, nomen dat Aristonicae
(A 10).1) Cetera, quae tradit Licinianus, cum alibi nusquam
occurrant, supervacaneum potest videri fontem eius quaerere.
Sed si totius fragmenti tenorem respicias consideresque, quam
copiose omnia explicentur, quam accurate nomina afferantur
vel eorum, quos ut Nicomedis II concubinam scire minus
intererat, facile concedas hic quoque optimum atque uberrimum
fontem Graecum scriptori ante oculos fuisse, praesertim 611111
iam antea nobis persuaserimus in rebus Syriacis enarrandis
eum Graecum auctorem esse secutum. Nam quem Romanorum
scriptorum domesticae illae res Bithynicae poterant delectare⁶.>
Iam Klebs „de scriptoribus aetatis Sullanae“ p. 6 dubitat, „num
Livius tradiderit, quae p. 37 eontinentur“. Neque neglegendum
est Livium temporum rationem secutum res Bithynicas in libris
74 et 76 2), pacem Dardani factam in 83. demum libro narravisse,
Licinianum autem descripto bello Mithradatico recurrere ad res
priores. Itaque hoc quoque prorsus pugnat cum Madvigii sententia,
qui Liciniani historiam existimat esse epitomen Livianam. Eodem
fragmento refellitur edd. Bonn. opinio, qui fragmenta, quae nos
habemus, non ipsius esse Liciniani, sed ex eius historia excerpta
putabant. Quam accurate copioseque censendum esset „ipsum
Licinianum“ has res tradidisse, si hoc fragmentum esset excerptum

 

1) Apud Lic. (B 1) Nicomedis III uxor appellatur Nysa Aria-
rathis Cappadocum regis filia. Pertz p. 42 adn., Francken p. 259,
Reinach p. 314 adn. 5 comparant Sall. Hist. IV, 19, 9 ed. Kritz
(= IV, 69, 9 ed. Maurenbrecher). Sed dubito an, quam Sallustius
appellat, Nysa quarti Nicomedis fuerit uxor. Cf. Ed. Meyer „Gesch
d. Konigreichs Pontos“ (Lips. 1879) p. 97 adn.

2) Ubi probabile est in codicibus permutationem csse factam cl.
Reinach l. 6. p. 109 adn. 2.

