,82-

restituerunt: sed in singulis multa incerta remanent. De fonte,
unde haec deprompsit scriptor, nihil potest conici. Proximorum
eiusdem anni factorum narrationem accuratissimam fuisse constat,
cnm per duas paginas (fol. IX r et XII u) porrigeretur. De
alterius consulis suffecti P. Cornelii Lentuli meritis agitur fol. XII r
(cf. caput I, 2).

2. fol. V 1· (ed. Bonn. p. 38, ex libr. XXXVI). Triumphos
annorum 674 (80) et 673 (81) initio huius fragmenti comme·
moratos, de quibus supra (capite Π.) iam sermo erat, sequuntur
quaedam verba de ludis a Lucullis fratribus, ¹) cum aediles curules
essent, datis. Ac cum iis, quae hic narrantur, concinit Fenestella
apud Plin. hist. nat. VIII, 7, 19: ‘Romae pugnasse (elephantos)
Fenestella tradit primum omnium in circo Claudi Pulchri aedili-
tate curuli‚ M. Antonio et A. Postumio coss, anno urbis 655.
item post annos XX Lucullorum aedilitate curuli adversus tauros'.
Quibus ex verbis elucet Lucullorum aedilitatem in annum 675
(79), non, ut edd. Bonn. adnotant, in annum 674 (80) incidere.
Cum Licinianus aeque atque Fenestella hac occasione oblata ad C.
Claudium Pulchrum redeat eumque primum Romae elephantorum
pugnam spectatoribus praebuisse adnotet, haud iniuria aliquam
inter illos scriptores necessitudinem statuere nobis videmur.

Deinde describitur, quomodo Volaterrani Sullae se dediderint
(Liv. per. 89, schol. Gron. p. 428 Or.‚ Strabo V, 2, 6). Hic
autem connexus rerum tam obscurus est, ut a Mommseno (R. G. Π
p. 331), Franckenio (p. 253), Langio („R6m. Altert.“ III p. 160 sq.)
prorsus diverse sit enarratus, quamquam unusquisque eorum
sequitur Licinianum. Quis eorum rectum viderit, certo non
potest demonstrari, tamen Mommseni sententia mihi videtur
probabilissima. Is enim primum enuntiatum ita intellegit, ut
Carbonem, Sullanum ducem, qui obsidioni praefuerit, a suis
militibus lapidibus occisum esse censeat. Primo quidem obtutu
Carbo a Volaterranis potius videtur esse trucidatus. Hac
opinione usus Lange eos, postquam iam ad Sullae partes se
applicaverint, rursus defecisse putat et Carbonem a Sulla iis
praefectum necavisse. At bis urbem esse expugnatam nusquam

 

l) De quibus cf. Drumann IV p. 120 sqq. et p. 176.

