-64-

Sed non solum argumentis extrinsecus allatis, quae adhuc
spectavimus, scilicet rerum singularum ordine perverso, nititur
sententia nostra, quam de Liciniani scribendi ratione protulimus.
Gravissimum potius argumentum inde repetimus, quod auctor
posteriore loco multo acerbius de Pompeio Strabone iudicium
iacit quam antea. Alterum locum integrum hic apponimus: ‘Nec
desinebat Pompeius in[terim] miscere omnia et cum senatu
videret[ur] aversari omnes exules m[aximeq(ue) Cin]nae causam,
suasit tamen ut legati a Cinna [mis]si tuto reciperentur; e[t clam]
cum Cinna consilia sociabat et Octavio [t]e[g]e[bat].’ ¹) — Cinnae
legationem aliunde non compertam habemus3 in ceteris verbis
luce clarius exprimitur Pompeium clam consilia communicasse
cum Cinna. Sane Strabo illam senatui excitare poterat suspi-
cionem, re vera autem eum partibus Marianorum se adiungere
voluisse minime est verisimile, ut iam Mommsen (R. G. Π p. 309)
monuit. An putamus eum qui cum Sertorio atrox proelium
commiserit atque deinde, ut hostes Cinnani ex Janiculo repelle-
rentur, sex cohortes Octavio tradiderit, cum Cinna fecisse aut in
Cinnae partes transire cogitasse? Quid? quod apud Plut. Pomp.
e. 3, ubi verba τῷ πατρὶ . . . . ἀντιτεταγμένῳ πρὸς Κίνναν
nolim neglegas, audimus Cinnam corrupisse L. Terentium quendam,
ut Pompeios et patrem et filium e medio tolleret? Quae autem
Strabo cum bellum traheret, re vera in animo habuerit, explanatur
illo Liciniani priore iudicio, quod merito iam laudavimus. Si
igitur iu priore particula narrationis Licinianae (p. 24 B 4 sqq.
ct p. ‘22 B 17 sqq.) ad fidem historiae traditum est Pompeium
tarde patriae opem dedisse et usque ad comitia consularia propter
illas causas, quas hic repetere supervacaneum est. bellum voluisse
trahere, hoc autem loco iniuria illi crimini datur, quod cum
Cinna consilia communicaverit, ex summo hoc discrimine mea
quidem sententia pro certo licet affirmare diversos auctores
Liciniano praesto fuisse neque quidquam perversius esse quam ad
unum omnia referre fontem. Memorabile autem est haud aliter

 

 

¹) Reicienda est coniectura edd. Bonn. ‘detegebat', quod cum
pro spatio longius tum contra sensum est. -— ‘tegebat’ corr. Mommsen.

