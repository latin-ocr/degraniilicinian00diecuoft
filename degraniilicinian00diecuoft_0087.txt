(p. 190) discrimen fuisse censet inter pacis condiciones publice
factas et arcanas quasdam res, de quibus Delii inter Sullam et
Archelaum convenerit, in his fuisse postulationem, ut Archelaus
totam classem traderet, id quod paulo post fecerit. Sed cum hac
coniectura pugnant et Appiani (cf. supra) et Liciniani verba
(p. 34 A 16 sqq.) ‘his ipse Mithridates cum Sulla [apud] Dar-
danum [com]positis'. Accedit quod si Reinachium putaremus recte
coniecisse, simul probaremus Archelaum re vera regem suum pro-
didisse, id quod minime demonstrari potest. Longum est haec
accuratius perscrutari. Hoc unum commemoramus: Si Archelaus
reapse eam classis regiae partem, cui ipse praeerat, Sullae tradi-
disset, 1) quomodo fieri potuit, ut regis nomine diutius cum Sulla
de ceteris pacis condicionibus ageret? Num audere potuit etiam
ad Mithradatem redire? Nonne Plutarcho et Appiano, ubi
Archelaum faciunt interpretem pacis, omnem fidem derogare de-
unimus? Id quod ne Reinach quidem audet. Re vera postea
demum regis suspicio mota est maximeque aucta, cum Archelaus
fugeret ad Murenam (App. Mithr. 64). Ita intelligitur, quod
Mithradatem Sallustius (hist. IV, 20, 12) dicentem facit: ‘incepta
mea postremus servorum Archelaus exercitu prodito impedivit'.
Sed culpam Archelai his verbis coargui non posse consentaneum
est, Praeterea Reinach ad confirmandam suam sententiam (p. 190
adn. 5) laudat Liv. per. 82 et Ps-Aurel. Vict. de vir. ill. 76.
Sed quod apud Ps. - Aurel. Vict. proditur Archelaum iam ante
pugnam apud Orchomenum commissam classem tradidisse, nihil
valet. Offendere sane possunt in Livii per. pugna Orchomenia
commemorata verba: ‘Archelaus cum classe regia Sullae se tra-
didit'. Sed praestat statuere, epitomatorem hic errasse, quam
Reinachii sententiam hoc tantum loco nisam sequi.

At Neumann (I p. 566 et 568) videtur putare Licinianum
falso coniunxisse eas condiciones, quae primitus et eas, quae ipsa

1) App. Mitln. 55 tradit praesidia Pontica ex castellis Europaeis
reducta esse. Etiam de hac re putat Reinach secreto inter Sullam
et Archelaum convenisse. Sed vera causa fuit alia: Copiae enim
illae, cum in Europa inutiles essent, in Asiam eo consilio arcessitae
sunt, ut Mithradatem a Fimbria defenderent.

 

