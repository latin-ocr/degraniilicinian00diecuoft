-462

CAPUT ΠΙ.

De bello civili Mariano,

Proximum de bello civili Mariano fragmentum, cum quattuor
contineat paginas continuas (fol. VII et ΙΙΙ, ed. Bonn. p. 22-28)‚
ad indolem naturamque operis Liciniani dispiciendam simulque ad
fontes eius investigandos maxime nos adiuvabit. Cum illa frag-
menta, quae prioribus capitibus in examen vocavimus, adhuc pla-ne
fere neglecta sint, has, de quibus iam quaestionem sumus inituri,
reliquias non praetermiserunt viri docti, qui de scriptoribus aetatis
Sullanae egerunt veluti Klebs „de scriptoribus aetatis Sullanae“
(diss. Berol. 1876) p. 5 sq., Kiewict de Jonge „de C. Mario et
de scriptoribus, qui de eius temporibus egerunt“ (diss. Groning.
1881) p. 52 et 93 sqq., Bienkowski „de fontibus et auctoritate
scriptorum historiae Sertorianae⁶⁶ (Cracoviae 1890) p. 36 sqq. Ac
tamen hi omnes mihi videntur a falsis principiis esse profecti, cum
collectis aliquot locis, quibus Liciniani narratio cum Liviana con-
gruit, discrepantiis neglectis praepropere statuant quae Licinianus
referat fluxisse omnia ex Livio vel eius fonte. At equidem singula
potius singillatim et minutatim comparanda rimandaque puto: nam
ad certum iudicium tum demum perveniri poterit, cum omnia colle-
gerImus unumque in conspectum redegerimus.

Sed haec antequam persequemur, breviter circumspiciendum
erit, quinam scriptores Romani nobis servaverint belli Octaviani,
ut cum Cicerone loquar, memoriam atque quae de eorum fontibus
sententiae prolatae quaeque probandae sint.

Primo loco, si copiam rerum narratarum spectamus, comme-
morandus est Appianus. De fontibus, quibus App. in bell. civ.
l. I usus est, virorum doctorum iudicia perdiu in partes abierunt
diversas, Primus Niebuhr (Vortrage ed. Isler I p. 60, 2543 R. Gr.
11³ p. 61 adn.) contenderat Appianum in historia posteriorum
temporum describenda ex Posidonio hausisse sicut antea ex Polybio;
sed ut persaepe nihil addiderat, quo sententiam suam probaret.
Idem crediderunt deinde Kiene „Der rom. Bundesgenossenkrieg“

