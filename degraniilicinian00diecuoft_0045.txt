-35—

memoria recepta est. ¹) Sed iam pridem viri docti animadverterunt
Livium quamvis saepe Antiatis mendacia impugnaverit, nihilominus
in compluribus libris eius annalibus tanquam fundamento histo-
riarum suarum usum esse.2) Atque fortasse in iis quoque partibus,
quae ad nostram quaestionem pertinent, eum secutus est. Miillen·
hoff (l. c. p. 125 sqq.) accurate demonstravit Livium interdum
Posidonio Apamensi, fonte primario, neglecto annalium scriptorem
Romanum inspexisse. Hoc ut exemplum afferam, inde apparet
quod in describenda pugna apud Aquas Sextias commissa Plu-
tarchus (in vita Marii), Posidonii assecla, prorsus dissentit ab
Liv.-Orosi0, Hunc annalium scriptorem fuisse ipsum Valerium
nullo certo argumento Miillenhoff confirmat nisi loco Orosiano,
quo numerus hominum ad Arausionem interfectorum ab Antiate
repetitur. Etsi igitur de nomine mea quidem sententia minus
certum est iudicium, tamen de re non est dubitandum. Atque
verisimile est Livium etiam in enarrandis proeliis ad Rhodanum
commissis ex illo annalium scriptore, non ex Posidonio hausisse.
Nam hoc modo intellegi potest Livium falsum proeliorum ordinem
praebere, quod si Posidonium ante oculos habuisset, valde
miraremur. ⁸)

Sed ut ad Licinianum revertamur, quamquam ex illo loco
quo de militum apud Arausionem caesorum numeris agitur, nihil
certi4) colligi posse perspeximus, tamen quicunque diversam
proeliorum consecutionem, quam supra memoravimus, respiciet,

¹) Orosius etiam IV, 20, 21 tantummodo numeros Antiatis habet,
non Polybii, quamquam Livius ipse (XXXVI, 19, 11) hunc praefert.

2) Nissen „Krit Unters.“ p. 46.

³) Nullius momenti est, quod etiam Plut. Mar. 19 qui Posidonium
sequitur, in descriptione pugnae apud Aquas Sextias commissae
Mallium priore loco obiter affert (τέυν πολεμίων τὸ μαχιμώτατον μέρος,
ὑφ’ οὖ upon-aomo (Ρωμαῖοι μετὰ Μαλλίου καὶ Καιπίωνος πρότερον κτλ.)
Nam haec verba ex memoria esse conscripta manifestum est.

⁴) Non video quo iure edd. Bonn. sine ulla dubitatione p. 19
adn..dicant: „discrepat Livi periocha“, cum numerus apud Lic. legi

non possit.
3*

