„60-

Pro certo, cum reliquiae tam parvae sint, hoc affirmare non
licet. Sed consideranti, quomodo Liciniani, Appiani, Plutarchi
consensus explicandus sit, spero meam sententiam veri non dissi-
milem fore.

Si supra confidenter dixi Licinianam belli civilis narrationem,
quam adhuc tractavimus, propter eximium ordinem et nexum
rerum plurimi aestimandam esse, tamen quicunque paulo diligentius
animum attenderit, facile cognoscet illud iudicium ad ea quae
sequuntur iam non pertinere. Perscrutemur igitur singula.

Ac primum quidem invenimus fabulam illam, qua frater a
fratre in pugna quae fuit inter Pompeium et Sertorium occisus
esse narratur. Eandem historiolam praebent Liv. per. 79, Oros. V,
19, 12. 13, Val. Max. V, 5, 4, August. de civ. dei 11, 25, 5,
Tac. Hist. ΙΙΙ, 51. Orosius hanc rem in describendo proelio inter
Pompeium et Sertorium ad portam Collinam commisso tradit;
atque etiam in periocha ut iam supra commemoravi, exstat fabula
eodem loco atque apud Oros.; at neque hic neque apud ceteros
Livii epitomatores cum certo proelio coniuncta est. Quod autem
in periocha scriptum videmus alterum fratrem Cinnae militem,
non Sertorii fuisse, hoc certe neglegentiae epitomatoris attri-
buendum erit. In hac quidem re Bienkowskium probo, sed aliter
atque ille iudico de Taciti (Hist. ΙΙΙ, 51) verbis: ‘Nam proelio,
quo apud J aniculum adversus Cinnam pugnatum est, Pompeianus
miles ¹) fratrem suum, dein cognito facinore se ipse interfecit, ut
Sisenna memorat'. Quibus ex verbis elucet Sisennam illam fabulam
adiunxisse expugnationi J aniculi, quae cum pugna inter Pom-
peium et Sertorium facta minime cohaeret. Itaque neque Bien-
kowskio assentior Sisennam Livio ad manus fuisse neque Pertzio
(praef. p. XX), qui Licinianum ex illo hausisse putat. -- Sed
Granium, qui multo ante (col. A 4 sq.) illud proelium ad portam
Collinam commissum commemoraverat, nonne mirum est iam, post-
quam narrationem longe provexerit, denuo verba facere de ‘bello

²) ‘Pompeianus miles' ampliore sententia significare arbitror
militem eius factionis, cuius princeps haberi poterat Pompeius, vel
unum ex sex cohortibus, quas Pompeius Octavio secundum Lic. ad
Janiculnm oppugnandum tradidit.

