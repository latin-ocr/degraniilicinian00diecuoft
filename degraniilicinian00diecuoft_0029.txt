-19—

unde illa fama orta sit: Judaeos enim ei, qui semper religioni
eorum inimicissimum se gesserat, mortem quam atrocissimam et
foedissimam excogitasse apparet. Ac ne iis quidem, quae priore
loco accepimus, multum tribuendum esse videtur, cum 11. Mace.
fides historica non ita magna sit. ¹)

Sed Polybius, Josephus‚ I. Mace. num recte consenserint
Antiochum paulo post vanum illum impetum in templum Elymaicum
factum de vita decessisse, non plane certum est. Quamquam enim
Hoffmann (p. 77) illorum testimonio credidit, tamen iam Gut-
schmidio (‚,Geschichte Irans“, Tubing. 1888, p. 41) inde suspicio
exorta est, quod exitus Antiochi Epiphanis secundum illos scrip-
tores etiam in minutissimis rebus par est patris Antiochi ΙΙΙ.

Ab his scriptoribus inter se concinentibus Licinianus dissentit,
qui verbis ‘has ille poenas infandi sacrilegi incensis expendit diis'
causam mortis Antiochi petit ab templo Hierapolitano spoliato.
Sed ex hac una discrepantia concludendum esse Licinianum non
pendere ex memoria Polybiana‚2) mihi quidem non persuasum est.
Immo vero cum in superioribus sententiis Granius Polybii verba
artissime premat, putaverim eum sacrilegium Hierapolitanum‚ quod
apud Polybium quoque antea memoratum fuisse facile credas, ne
salsam narrationem omitteret, in opus suum recepisse atque ipsum
mortem Antiochi cum eo coniunxisse. Quamobrem etiam comprob0‚
quod Keil secundum Polybium 1. c. restituit col. B 5 ‘[terrore
p]erit nocturno', nisi malis ‘vi[su int]erit noctul‘no'.3)

Iam quaerendum est, num omnia illa, quae de morte An-
tiochi narrantur, vera sint iudicanda necne. Primum unusquisque
concedet Granio, si verisimile est eum redire ad Polybium, magnam
fidem esse habendam. Atque quod Antiochus aliquando Hierapoli

 

¹) Hoffmann 1. c. p. 4 sqq.

²) Sic iudicat Wijnne, Phil. XV (1860) p. 361.

³) Francken p. 254 proposuit ‘in itinere perit nocturno' atque
explicavit: fortasse Antiochum, cum in morbum incidisset, iter adeo
accelerasse, ut ne noctem quidem intermitteret, quo celerius An-
tiochiam perveniret — id quod mihi quidem non verisimile est.

2ss

