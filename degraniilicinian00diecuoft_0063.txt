-53—

Pergamus iam ad ea, quae Licinianus tradit de numero et
nominibus ducum Marianorum, qui urbem aggressi sunt. Etiamsi
emendationes edd. Bonn. non semper probabiles mihi videntur,
tamen illud pro certo affirmare licet eum quinque duces nomina-
visse, Marium, Cinnam, Sertorium, Carbonem, Milonium.1) ltaque
prima specie neque cum Appiano neque cum Livio consentit: App.
enim refert tres duces, Cinnam, Sertorium, Marium exercitum
inter se esse partitos, Carbonem vero non imperatorem, sed legatum
Cinnae fuisse putat. ²) Livius autem (per. 79, Florus ΙΙ, 9, 13,
Oros. V, 19, 9) copias in quattuor partes inter Cinnam, Marium,
Carbonem, Sertorium divisas esse testatur. Quae omnia non
necessario inter se repugnare sed potius coagmentari posse Bien-
kowski (l. 0. p. 41) non sine probabilitate quadam docuit. Ac
primum quidem Milonium‚ quem Lic. solus affert, non imperatorem,
sed Marii vel Cinnae legatum fuisse inde concludit, quod Marius
Janiculo postea potitus Cinnam immisit, ut legimus apud App.
c. 68, in pugna vero, quae ibi commissa erat, Milonius occiditur
teste Lic. (p. 24 A 16 sq.) Quamobrem verisimile est Milonium
Cinnae vel Marii legatum una cum Cinna in urbem ingressum
esse. Deinde ille statuit Appianum 3) tres tantum copiarum partes
memorasse, quod urbs secundum eum re vera tribus locis oppugnata
sit: in dextra Tiberis ripa Cinna4)‚ cuius auspiciis Carbo rem

²) C. Milonium senatorem cum Sertorio et G. Mario altero ad
Cinnam fugisse tradit App. 0, 65; alibi non occurrit. — Falso Ihne
(R. G. V p. 355) eum principem vocat optimatium.

²) App, c, 67: ιὐς δὲ ἀνεμίχθησαν ἐστρατοπέδευον ἐπὶ τοῦ ποταμοῦ
τοῦ Τιβέριος, ἐς τρία διαιρεθέντες, Κίννας μὲν καὶ Κάρβων σὺν αὐτῷ
τῆς πόλεως ἀντικρύ, Σερτώριος δὲ ὑπὲρ τὴν πόλιν dvm, καὶ Μάριος πρὸς τῇ
θαλάσσῃ.

³) Item Plut. Sert. 5, 3: Οὕτως μεταπέμπεται τὸν Μάριον Κίννας καὶ
τριχῇ τῆς δυνάμεως διανεμηθείσης ἦρχον οἱ τρεῖς.

⁴) App. c. 67 initio (ὁ ’δὲ [se. Γναῖός τε Πομπήιος] ἦλθε,
καὶ πρὸς ταῖς Κολλίναις πύλαις ἐστρατοπέδευσε καί ὁ Κίννας
ἐπελθὼν αὐτῷ παρεστρατοπέδευεν) narrat Cinnam in sinistra.
Tiberis ripa adversus Pompeium castra posuisse. Sed si
respicimus quae sub finem capitis occurrunt verba τῆς πόλεως ἀντικρύ
(cf. adn. 2) coniunctis verbis ἐπὶ τοῦ ποταμοῦ Τιβέριος, apparet

