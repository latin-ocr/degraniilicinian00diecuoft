—92-

consulis sid erata1) sunt'. Equidem censuerim verbum ‘siderata'‚
si sententiam respicimus, referri non posse nisi ad pestem. 2)
Iniuria Grubitzium (Emend. Oros. 1835 p. 33) cogitasse opinor
de alia „coelitus immissa clade“. An verisimile putamus de
castris Pompei XI milia militum pestilentia absumpta, de castris
Octavii VI milia alio morbo, scilicet sideiatione, correpta esse?
Accedit quod Licinianus (p. 26 B 14 sqq.) computat illa XI et VI
milia neque dicit nisi de pestilentia. Atque ad verbum siderandi
apud Orosium explicandum iuvat reminisci secundum veterum
opinionem pestilentias ortas esse radiis solis nimis calidis, quos
tela Apollinis esse putabant (cf. Roscher „Apollon u. Mars“
1873 p. 64).

Sed etiamsi verba Obsequentis secundum locum Orosianum
verti posse „von der Pest ergriffen“ concedendum est, tamen
graves causae Mommseni sententiae obstant.

Primum enim si re vera Pompeius pestilentia absumptus
esset, valde miraremur Liciniani verba (p. 26 Β fin.) ‘orta tempe-
state et ipse fulmine afflatus estet culmen tabernaculi dissipatum
nec spem vitae ostendit etc), quibus res accuratius depingitur. ³)
Putandum igitur esset haec esse additamenta commenticia Lici-
niani vel eius auctoris, qui iam falso Livium interpretatus esset.

Deinde grave adversus Mommsenum argumentum inde repeto,

 

1) Quod omnes cod. praebent praeter L. (cf. ed. Zangemeisterffl,
cuius scriba rariorem vocem cum ignoraret, corrupit in ‘desiderata'.
— ‘Sideratum' autem et ‘sidere afflatum' promiscue usurpatum esse
inter omnes constat.

2) ‘Mortua' in verbis Oros. offensioni est, cum non sit, cui recte
opponatur. Cogitare possis hoc verbum esse glossema. Sed glosse-
mata apud Oros. in textum irrepsisse alibi demonstratum non est.

3) Lic. (p. 28 A 12) prodit Pompeium ‘tertium post diem’ esse
mortuum. Quae verba ‘tertium post diem’ sequuntur, incerta sunt.
Scriptorem non scripsisse ‘mira t[abe ob]it’‚ quod edd. Bonn. resti-
tuunt, ex iis quae supra exponimus, efficitur, nisi forte Lic. censet
Pompeium et fulmine afflatum esse et in pestilentiam incidisse. -
Hirschfeld proponit ‘[sp]ir[i]t[um red]dit', quae coniectura fitteris
traditis similior est quam Keilii ζ[311]1[111]3[111 efflav]it'.

