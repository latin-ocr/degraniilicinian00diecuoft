-91-

Excursus II.
(ad p. 66)

Gravissima crux interpretandi esse mihi videntur verba Jul.
Obs. 56: ‘ipse Pompeius afflatus sidere interiit’. Mommsen
(R. G. II p. 310 adn.) censet verba ‘afflatus sidere' ex Livio
sumpta significare „von der Pest ergriffen“, posteriores demum
scriptores haec falso interpretatos esse „vom Blitze get1·0ffen“.
Quam sententiam ut firmet, Mommsen affert Petron. sat. 2, Liv.
VIII, 9, 12, Plin. hist. nat. Π, 41, 108. Sed hos locos illam
significationem necessario demonstrare nego, id quod ex integris
illorum scriptorum verbis te statim intellecturum esse spero:

1. Petron. sat. 2: ‘nuper ventosa istaec et enormis loqua-
citas Athenas ex Asia commigravit animosque iuvenum ad magna
surgentes veluti pestilenti quodam sidere afflavit semelque
corrupta regula eloquentia stetit et obmutuit’.

2. Liv. VIII, 9, 12: ‘Evidentissimum id fuit, quod quacunque
equo invectus est (i. e. Decius Mus), ibi haud secus quam pesti-
fero sidere icti, pavebant'.

3. Plin. II, 41, 108: ‘Quin in partibus quoque signorum
quorundam sua vis inest, ut autumnali aequinoctio brumaque cum
tempestatibus confici sidus intellegimus, nec imbribus tantum
tempestatibusque sed multis et corporum et ruris experimentis.
Afflantur alii sidere, alii commoventur statis temporibus alvo,
nervis, capite, mente etc.'

Ex his verbis Plinianis nihil certi colligi potest atque in
verbis Petronii et Livii ad sideris vim explicandam adjectivum
‘pestilens' vel ‘pestifer' est additum, quod latius patet et idem
significat atque ‘perniciosus' vel ‘damnosus'.

Sed exstat aliud testimonium, quo Mommsen sine ulla dubi-
tatione uti poterat. Apud Orosium (V, 19, 18) enim legimus:
‘Pompeius fulmine afflatus interiit, exercitus vero eius pestilentia
correptus paene totus absumptus est; nam undecim milia virorum
de castris Pompei mortua, sex milia autem de parte Octavii

