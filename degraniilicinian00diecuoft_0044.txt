-34-

non minus sem[u]l periisse existim[an]t[u]r . ι -.’, quibus in verbis
‘semul' (cod. SEMEL) maxime dubium est; numerus potius militum
et calonum interfectorum pro ‘semel’ restituendus esse videtur.
Quem Liv. per. 67 ita affert, ut milites et calones secernat:
‘militum milia octoginta occisa, calonum et lixarum quadraginta
secundum Arausionem’, ubi numeri Antiatem sapiunt, quod affirmat
Oros. V, 16, 3. 4 ‘octoginta milia Romanorum sociorumque ea
tempestate trucidata, quadraginta milia calonum atque lixarum
interfecta Antias scribit; ita ex omni penitus exercitu decem
tantummodo homines, qui miserum nuntium ad augendas
miserias reportarent, superfuisse referuntur? Hos numeros ab
Antiate fictos esse non est quod moneamus. 1) Apparet autem
Granii verba ‘eo convenerant —- quot reliqui fuerunt' non posse de
decem hominibus dicta esse, ita ut ad Valerium Antiatem
redire nequeat. 2)

Sed cave, ne inde confidenter concludas Livium Liciniano
in manibus non fuisse. Licet enim conicere Livium praeter
Antiatem etiam ex aliis auctoribus sumpsisse numeros. Nam
Valerii narrationi maximeque numeris mirum in modum auctis
diffisum eamque ob rem graviter in eum invectum esse Livium
inter omnes constat. Quodsi recte statuimus Livio aliorum testi-
monia praesto fuisse, in illam epitomen Livianam deperditam, ex
qua et periochae superstites et Orosius manaverunt, ³) sola Antiatis

 

1) Diod. 36,1 qui Posidonium sequitur (cf. Miillenhoff „Deutsche
Altertumskunde“ II p. 177 sqq.) prodit toto illo bello Gallico circiter
LX milia militum periisse. Atque Vegetius, de re mil. ΙΙΙ, 10, qui
quamquam ut posterioris aetatis scriptor non ita magna fide dignus
est, tamen non prorsus debet neglegi, etiam Marium reliquias amborum
exercituum repperisse docet.

2) Ηοο praeterit Franckenium (p. 251), qui v. 10 SEMEL mutat
in XLMIL „ita ut scriptor calonum et lixarum quadraginta *milia
interempta esse nimis credulus ex Valerio Antiate repetiverit.“ Neque
respicit Licinianum dicere de ‘militibus [calon]ibusque’ (v. 8s9).
Quot autem MIL. ponenda sint, plane incertum manet.

3) Zangemeister „Die Periocha des Livius“ in „Festschr. z. 36.
(Karlsruher) Philologenversammlung“ 1882 p. 89 sq.

