..2-

civile pertinent, Livius ipse fons fuerit an uterque scriptor hau-
serit ex eodem fonte, id quod Bienkowski „De fontibus et aucto-
ritate scriptorum historiae Sertorianae“ (Cracoviae 1890) p. 36 sq.
verum esse existimat. Atque unius certe fragmenti iam alius auctor
atque Livius extricatus est a Maurenbrechero, qni in Prolegg. ad
C. Sallusti Crispi historiarum reliquias (1891) p. 15 sq. firmis
argumentis nixus demonstravit Liciniani narrationem rerum post
Sullae mortem gestarum fluxisse ex Sallustii historiis.

Quodsi iu hac disputatione id ipsum accurate examinandum
mihi proposui, quo ex fonte unumquodque Liciniani fragmentum
manaverit, haud ignoro hanc quaestionem esse difficillimam cum
propter fragmentorum brevitatem tum propterea, quod eae ipsae
reS, quae his fragmentis traduntur, alibi perraro nobis occurrunt,
ac de quibusdam rebus prorsus desperandum esse videtur. Tamen
quod haec quaestio maxime necessaria est ei, qui de hoc scriptore
et inprimis de fide eius historica certum atque rectum facere vult
iudicium, laborem pro virili parte subire animum induxi.

Priusquam autem ad ipsam quaestionem accedamus, necessario
de tempore operis Liciniani nobis est disputandum atque incipien-
dum a scriptoris nomine.

Compluribus codicis paginis inscriptum est nomen ‘Liciniani',
uno loco (fol. IX r) Georg. Henr. Pertz, qui primus codicem
inspexerat,¹) legit ‘Grani Liciniani' atque ibidem putavit esse
praenominis vestigia „a ductibus litterarum GAI haud multum
diversa. quae tamen accuratius distingui non poterant“. Filius
non vidit nisi ‘Liciniani' (cf. ed. Bonn. p. XIII et 12). Sed huic
rei non magnum momentum est tribuendum. Nam etiam fol. VIII r,
ubi Pertz pater legit ‘Liciniani', filius iam nihil potuit discernere,
quod quomodo factum sit, filius ipse ad illum locum (fol. IX r)
explicare studuit (cf. ed. Bonn. p. 12 adn). Mirum sane est
scriptoris nomen uni paginae aliter inscribi atque ceteris. Tamen,
cum G. H. Pertz codicum legendorum peritissimus nomen Granii

¹) Vide praef. ed. Bonn. p. VII sqq. - A Bonnensibusfprinci·
palis foliorum series, quam Pertz non cognoverat, certo inventa est,
Itaque Bonn. ed. ubique sequemur.

