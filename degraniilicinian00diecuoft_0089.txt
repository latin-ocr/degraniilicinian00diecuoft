·—-79-

Thracias gentes, quae in Macedoniam invaserant, puniendas. De
Hortensii legati expeditione alibi nihil scriptum videmus, sed
Sullana etiam ab ceteris scriptoribus commemoratur (Plut. Sull. 23.
App. Mithr. 55, Ps.-Aurel. Vict. de vir. ill. 75, Eutrop. V, 7, 1).
qui quidem in enumerandis gent-ibus vexatis valde inter se diffe-
runt.¹) Denseletas a Liciniano, qui solus eos nominat, Reinach
monet per errorem allatos esse propter Cic. in Pisonem XXXIV, 84. 2)

Iam Licinianus, postquam de institutis a Sulla in Asia factis
locutus est atque nova nos docuit de poena ab Ephesiis petita,
transit ad res Bithynicas, de quibus iam capite Ι. disputatum est.
Hic ex alio auctore accuratius de rebus Bithynicis agente scrip-
torem hausisse supra docui.

Per totum fragmentum hoc pro certo potuimus statuere neque
Sullam neque Livium neque Appiani fontem Strabonem, quem in
bello civili describendo Granium putavimus esse secutum, funda-
mentum esse Liciniauae belli Mithradatici narrationis. Cum
quadam probabilitate nobis videbamur conicere Granii auctorem
fuisse Sullae aequalem, sed accuratius eum definire nequimus
Nonnunquam in hac quoque parte Licinianus res haud parvi
momenti quaeque ab aliis scriptoribus non commemorentur, nobis
tradit. Sed de temporum ratione nihil in hoc fragmento inest,
quod nos edoceat.

Quamquam Mommsen (R. G. II p. 295 adn.) primis frag·
menti verbis (p. 32 A) indicari putabat Sullam Athenas, ubi per
hiemem 668s9 (86l5) moraretur, rediisse eaque re confirmari sen-
tentiam suam, qua pugnam Orchomeniam a Liciniano postea
narratam in anno 669 (85) ponendam esse existimabat. Contra
haec iam obstitit Francken (p. 258), qui suo iure negavit ex
Liciniano ullum pro illa sententia argumentum peti posse: dicit
enim tantum Sullam Athenas rediisse, non sub adventum hiemis

¹) Cf. Reinach p. 196 adn. 1 (ubi falso „Dardanos et Enetos“
Auctoris de vir. ill. esse dicitur pro „Dardanos et Maedos“).

²) ‘Denseletis quae natio semper oboediens huic imperio etiam
in illa omnium barbarorum defectione Macedoniam C. Sentio praetore
tutata est, nefarium bellum et crudele intulisti, eisque cum fidelissimis
sociis uti posses, hostibus uti acerrimis maluisti’.

 

