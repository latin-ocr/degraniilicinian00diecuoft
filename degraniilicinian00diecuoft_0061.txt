—51—

esse, quam ad comprobandam tum (postea) oraculum sit exco-
gitatum. Qua cum explicatione convenit, quod Cinnam consulatu
remotum et ex urbe expulsum esse non hic narratur, sed iam
antea has res commemoratas fuisse censendum est.1)

Omittamus ad tempus sequentem particulam (p. 22 A 10-20),
quae continet auspicium Mario ‘superiore casu' i. e. Minturnis
oblatum, quod hoc loco perpetuitatem narrationis interrumpit,
atque statim aggrediamur ad res historicas.

De reditu Marii optime convenit inter Licinianum et Plutar—
chum Appianumque. Compares velim haec:

Lic. Ῑ Plut. c. 41.
Is ergo cum mille circiter
Num[id]is collectis ad Cin· Μαυρουσίων τινὰς ἱππότας

καὶ παραλαβὼν ἐκ τῆς Λιβύης

 

¹) Antiquitati studuisse Licinianum testantur verba ‘quod nun-
quam alias’, quibus confirmatur nunquam antea Sibyllinorum oracu—
lorum verba a senatu promulgata esse. Quae cur Diels (‚,Sibyll.
Blatter“ p. 17 adn.) non ad verbum interpretanda esse censeat, non
intellego. Demonstravit quidem complurium Sibyllinorum oraculorum
verba, quae occultanda erant (cf. Diels p. 6), iam pridem in annales
irrepsisse neque quisquam infitiari audebit post splendidissimam
Dielsii argumentationem oraculum a Phlegonte (Mirab. c. 10) ad
annum 629 (125) traditum genuinum esse. At senatum illo anno
oraculum promulgasse neque potest demonstrari neque verisimile est,
cum Licinianus clarissime dicat hoc primum anno 667 (87) factum
esse. Diels ipse (p. 7 et 20) concedit aliter quoque singula oracula
Sibyllina describi potuisse: Per decemvirum quendam imprudentem
etiam oraculum illud anni 629 (125) putandum est in fontem Phle-
gontis, quem Diels suspicatur fuisse Posidonium, vel ad eius auctorem
pervenisse. Quodsi Cassius Dio XXXIX, 15, 2 (de quo loco cf. Diels
p. 16 adn. 4 et C. Alexandre „Orac Sibyllina“ H, Paris 1856, p. 214 sq.)
in enarrando illo oraculo de Aegyptio rege cum copiis non reducendo,
quod a. 698 (56) C. Cato trib. pl. decemviros in contione palam edicere
ante senatus sententiam coegit, testatur ex senatus consulto Si-
byllina carmina licuisse nuntiare, tamen puto hoc facile coniungi
posse cum Liciniani verbis. Fieri enim potest⁷ ut hic mos, quem
Dio commemorat, inde demum ab a. 667 (δῖ) ortus sit.

4*

