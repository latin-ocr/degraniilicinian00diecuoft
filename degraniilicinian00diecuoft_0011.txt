Granii Liciniani fragmenta a. 1857 primum a Carolo Pel-tzio
ex codice ter scripto musei Britannici Londinensis edita1) statim
adeo virorum doctorum oculos in se'converterunt eorumque studia
incitaverunt, ut iam viginti diebus post Philologorum Bonnensium
heptas alteram editionem publici iuris faceret. 2) Etiam in proxi—
morum annorum annalibus nonnulla allata sunt ad scriptoris recens
inventi tempus determinandum vel hic illic verba emendanda. Sed
opinione celerius haec studia languescebant. Quamquam magni
rerum Romanarum scriptores nostri non desierunt investigare,
quid novi Licinianus suppeditaret, ita ut alii fere omnia ab illo
tradita pro veris esse accipienda sibi persuaderent, alii plus minus
iis diffiderent, tamen in universum haec fragmenta matura oblivione
obruta sunt. Ne ad verba quidem multis quae vel post alteram
editionem exstant mendis liberanda ex anno 1860 quisquam ac-
cessit. Maximeque est dolendum, quod quibus Licinianus usus sit
fontibus, accurata quaestio omnino non inita est. Paene omnes
fidem habuerunt Madvigio‚³) qui satis confidenter causis vix allatis
pro certo affirmavit fragmenta illa excerpta esse ex Livii historiis. 4)
Ν3111 Madvigii auctoritas 131113 erat, ut aliud iudicium rarissime
proferretur. Velut Klebs „De scriptoribus aetatis Sullanae“ (diss.
Berol. 1876) p. 5 sq. dubitat, utrum iis foliis, quae ad bellum

 

²) Gai Grani Liciniani annalium quae supersunt ed. K. A. F.
Pertz (Berol. 1857).

²) Grani Liciniani quae supersunt emendatiora edidit Philologo-
rum Bonnensium Heptas (Lipsiae 1858).

³) „Verh. der danischen Gesellsch. d. Wiss.“ Dec. 1857, (1113111
disputationem invenis etiam in Kl. phil. Schr. p. 391 sqq.

4) Haud aliter iudicant Teuffel, Rom. Littg. 359, 5, Miillenhoff
„Deutsche Altertumskunde“ II. p. 122, Wachsmuth „Eiuleitung iu d.
Studium d. alten Gesch.“ (Lips. 1895) p. 617 aliique.

Berliner Studien. XVI. Bd. 3. Heft. l

