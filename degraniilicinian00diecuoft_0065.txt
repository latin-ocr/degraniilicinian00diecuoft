„55-

memoria-z conferas Oros. V, 19, 17: ‘Igitur Marius coloniam vi
ingressus omnia ibi genera libidinis, avaritiae et crudelitatis exer·
cuit' et verba, quae in periocha exstant: ‘Ostiam coloniam M.
expugnavi t et crudeliter diripuit. Cum enim verbum, „expugnare“
proprie sit „pugnando capere“‚ ex utroque loco efficitur Marium
Livio auctore per vim irruptionem in oppidum fecisse, minime
autem, ut Granius refert, Ostia potitum esse per proditionem.
Hoc discrimen tantum esse puto, ut Livium Liciniani auctorem
non fuisse manifestum sit. Granius 1100 quoque 1000 comprobat
potius et supplet ea, quae apud Plut. c. 42 exhibentur: Τέλος
δὲ τὴν Ὠστίαν αὐτὴν λαβὼν ἐγ, προδοσίας adst) Appianus in
universum tantum diciUOma εἷλε καὶ διήρπαζε, quam expugnationem
observandum est etiam apud eum sequi exercitus distributionem.

Iam Licinianus redit ad Pompeium: ‘Nec [Po]mpeius a
Sertorio bel[lum a]bstinuit, sed palam pug[na]vit‘. Idem proe-
lium Oros. V, 19, 10 sine dubio in animo habet, cum Strabonem
‘contemptum a Mario vel Cinna ad Octavium alterum consulem
sese contulisse et mox cum Sertorio conflixisse' dicit. Quam
pugnam tum accuratius describit et narrat hoc loco fabulam illam
(10 milite Pompeiano, qui fratrem ipse occidit. In Livii periocha
pugna non commemorata est, tamen exstat narratiuncula illa, qua
de fratribus agitur, atque eodem loco quo apud Orosium: ante
expugnationem Ostiae, quae apud Lic. praemittitur. Ex hoc quo-
que inverso ordine fortasse effici potest Licinianum non ex Livio
hausisse, quamquam hoc incertum esse concedo. Quod autem
Vell. ΙΙ, 21, 3 tradit illud proelium inter Pompeium et Cinnam
commissum esse, hunc errorem eius incuriae et festinationi tribuemus.
Nam exercitus p. 53 adn. 4 demonstravimus ita dispositos fuisse,
ut pugna non posset iniri nisi inter Pompeium et Sertorium.
Appianus et Plutarchus denique hanc rem plane praetermittunt.

Paucis deinde de legatis, qui post illud proelium ultro citroque

¹) Mirum est quomodo viros doctos adhuc effugerit haec inter
Plutarchum et Livium discrepantia, qua comprobatur c. 42 Plutarchum
iam non redire ad Livium.

