et fabellas ex fontibus sumpsit, quibus libenter egeremus. Denique
ars componendi satis exilis est: singula facta simpliciter atque
sine arte traduntur saepe non coniuncta inter se nisi particula â€˜et'.
Tamen non est, cur de epitome cogitemus. Immo multa huic
sententiae repugnant.

- Ex iis quae disputavimus intellegitur in Granio Liciniano
ingenium fuisse non ita magnum neque idoneum ad id opus con-
ficiendum, quod sibi proposuerat. Tamen congessit non sine
doctrina, quae apud priores scripta invenit atque bonos fontes
elegit. Quo fit, ut quae tradit Licinianus, si prodigia illa
et fabellas omittimus, fere omnia vera esse videantur. Ibi
quoque, ubi fontes eius erant ignoti, narratio autem ab ce-
terorum scriptorum discrepabat, plerumque ei plus fidei puta-
bamus esse tribuendum quam his. Accedit quod fragmentis
Liciniani debemus multa nova (inprimis de rebus Bithynicis,
de bello Cimbrico et Octaviano), quae iniuria in dubium voca-
remus. Falso igitur Madvig (p. 407> et C. G. Schmidt (Phil. XIII
p. 223) Mommseno opprobrio fecerunt, quod in historia Romana
conscribenda his fragmentis iusto plus tribuit. Quamquam nonnun-
quam aliter iis utendum putamus atque Mommsen, tamen in ea
re huic viro docto assentimur, quod fragmenta Graniana arbitramur
minime esse parvi aestimanda.

