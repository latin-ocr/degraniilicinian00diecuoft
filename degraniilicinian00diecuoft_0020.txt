—10—

Comparetti locum illum neglexit, quo Iovis templi ab Hadriano
confecti fit mentio.

Madvig denique Licinianum tertio vel etiam quarto p. Chr. n.
saeculo fuisse iudicat. Ex locis Solinianis quos initio omiserat,
postea (p. 407 adn.) non idem conclusit atque Mommsen, quem
nos supra secuti sumus, sed censet potius Solinum ipsum Lici-
nianum inspexisse, non ex suo fonte illa verba transscripsisse.
Haec de Liciniani aetate sententia cohaeret cum alia eiusdem viri
docti opinione, qua Licinianum arbitratur epitomen tantum in
usum scholarum ex Livii historfis fecisse et ex suo nonnulla
tantum addidisse, quae ad antiquitates pertinerent. Hanc opinionem
a vero longe abesse demonstraturum me spero.

Nos igitur in eo perseveramus, ut Granium Licinianum
censeamus medio altero p. Chr. n. saeculo ponendum esse.
Praeterea de ipso scriptore nihil nobis est notum. 2)

Quoniam Liciniani tempus satis accurate determinavimus,
reliquum est, ut de eius opere pauca praemittamus. Fragmenta
nobis servata, ut ex foliorum inscriptionibus intellegitur, sunt ex
libris XXVI, XXVIII, XXXV, XXXVI. Quo de tempore libri
XXVI fragmentum (fol. XI) sit, dici non potest; libro XXVIII
res anno 591 (163), libro XXXVI anno 676 (78) gestae eraut
expositae. Itaque qui intercedebant libri fere decem annorum
spatium videntur amplexi esse. Si tota materies pari modo in
reliquos libros dispertita fuisset, opus initium cepisset a regibus
expulsis; sed huius rei exemplum apud rerum Romanarum
scriptorum invenimus nullum. Praeterea vel per se verisimile
est prioris temporis facta nou tam copiose descripta fuisse quam
posterioris. Itaque Pertzium rectum vidisse arbitrabimur, qui
rerum narrationem ab urbe condita censet coepisse. Quod ad finem
operis attinet, editores cum scriptorem non multo post Sallustii
historias publici iuris factas vixisse censeant, eum putant narra-
tionem usque ad Caesaris mortem deduxisse. Sed cum illud
falsum viderimus. de fine operis omnino non possumus coniecturam
facere. Nescimus, utrum Licinianus res Romanas usque ad

¹) Coniecturam de patria cius invenis cap. Ι, 3.

