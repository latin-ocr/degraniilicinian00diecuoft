,36-

facile concedet Licinianum in describendis his proeliis non adiisse
Livium.

Iam videamus, appareatne vestigium quoddam, quo Liciniani
auctor cognoscatur. Ex Granii cum Cassio Dione consensu, quem
in singulis rebus supra deprehendimus, nihil hic licet concludere,
cum quo ex fonte Dio pendeat, plane ignoremus. Sed fortasse
proprietatem quandam grammaticam in usum nostrum conferre
possumus,

Legimus enim p. 16 (ed. Bonn.) col. A: ‘M. Aurelium
Scaurum - ceperunt equo deiectum3 nam is vocatus in concilium
ab is nihil indignum viro Romano -— aut fecit aut dixit. itaque
interfectus est, cum posset effugere’, ubi C. Gr. Schmidt (Phil. XIII
p. 225) pro ‘nam' proposuit ‘iam', quod saepe cum illa particula
in codicibus est commutatum1)‚ sed ne haec quidem vox aptam
praebet sententiam. Servata autem particula ‘nam’ constructionem
habemus apud scriptores Latinos tam raram, ut apud Plautum solum
occurratz2) celeritate cogitandi adductus scriptor id enuntiatum,
quod causam affert, ante id ponit, cuius causa affertur. Eo magis
usitata est haec constructio apud Graecos scriptores3) non solum
in versibus sed etiam in pedestri sermone: saepius posterius
enuntiatum, quod particula γάρ declaratur, altera voce annectitur:
sic invenimus apud Homerum τῷ, apud Herodotum ὧν (cf. VI, 11)
vel τοιγαρῶν (IV, 149), apud Atticos οὖν (cf. Xen. Anab. V, 1, 8).
His particulis apud Granium accuratissime respondet ‘itaque'.
Quae constructio non intelligi potest nisi Licinianum eam ex
graeco aliquo fonte ad verbum in latinum convertisse censemus 4)

 

¹) Hand, Turs. ΙΙΙ p. 157.

2) Kiihncr „AusfiihrL Grammatik der lat. Sprachc“ ll p. 717.

³) id. „Aust Gr. d. griech. Spr.“ Π2 p. 853 sq.

4) Ea quae sequuntur enuntiata male inter se coniunguntur3 nam
verba ‘et nec ipsis petentibus etc.' referenda sunt ad ‘nihil indignum -
aut fecit aut dixit' et necessario ante ‘itaque interfectus est' ponenda
erant. Itaque edd. Bonn. ex hoc loco indicium epitomes repetunt:
„memorata Scauri morte non sustinuit qui has historias excerpebat
omittere hoc romanae virtutis specimen addiditque illius suae quam
novimus particulae ope“ (p. XVIII med). Quam conclusionem

