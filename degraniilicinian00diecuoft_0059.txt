—49-

in fuga Marii enarranda cc. 38 et 39, quae aliqua ex parte infra
in censum venient, Livii et Posidonii narrationem contaminasse:
sed cap. 41 sqq.‚ quae belli Octaviani memoriam continent, redeunt
ad eundem fontem atque Appianus, ad solum Posidonium (cf. Peter
p. 103, Busolt p. 428); Livium in hac parte Plutarcho iam non
ante oculos fuisse infra novo argumento evincam.

Tertio loco memorandus est Livius. Cum eius libri, qui
ad aetatem a nobis tractatam pertinebant, ad nos non pervenerint,
refugiendum est ad exiguas periochas (79, 80) Liviique epitoma-
tores. Dico primum Orosium, qui omnium accuratissime illas res
exposuit (V, 19), deinde (ut omittam eos, qui de bello Octaviano
nihil tradiderunt) Valerium Maximum, Florum, Eutropium, J ulium
Obsequentem, Augustinum, quos omnes ex Livio vel epitome
quadam Liviana hausisse inter omnes constat.¹) Horum numero
nunc sine ulla dubitatione ascribere possumus etiam Velleium
Paterculum (II, 20 sq.)‚ cui in libro II Livium (equidem potius
velim epitomen Livianam) longe plurimam materiam praebuisse
nuperrime Burmeister „de fontibus Vellei P.“ (Berol. 1894) nos
docuit (cf. p. 50 sqq.). Quos autem Livius in Mariano bello civili
habuerit auctores, difficillimum est enucleare. Id quidem nunquam
refelli potest, quod Busolt satis multis locis maxime planum fecit,
Livium in intestinis rebus Italicis enarrandis non pendere ex Po-
sidonio, cum in extera huius temporis historia describenda certe
illo usus sit. Deinde Sullae commentarios Livium hic atque illic
legisse verisimile est (cf. Busolt p. 426). Iu iudicio de Pompeio
Strabone facto eum fortasse Rutilium Rufum secutum esse infra
cognoscemus. Quos autem alios scriptores (Claudium Quadrigarium
vel Valerium Antiatemt’) inspexerit, plane ignoramus3 hoc tantum
constat Livii auctores optimatibus favisse.

Accedunt deniqne ad historiam a. 667 restituendam nonnulla
Cassii Dionis fragmenta (fr. lOO, l—ll Mamer), quorum non
amplius duo ad res a Liciniano traditas spectant; Diodori autem
quattuor fragmenta, quae ad bellum Octavianum pertinent, referenda

 

¹) Quae de hac re scripta sint, accurate collecta invenies apud

Maurenbrecherum‚ proll. ad Sall. Hist. Reliquias p. 10 sqq.
Berliner Studien. XVI. Bd. 3. Heft. 4

