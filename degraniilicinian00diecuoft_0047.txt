-- 37-

Graecos enim scriptores inter Granii fontes fuisse capite Ι. satis·
probatum est, ita ut non dubitem Granio etiam bellum Cimbricum
enarranti Graecum vindicare auctorem. Sed quis ille fuerit, in
coniectura positum est. Cogitare possis de historia graeca Rutili
Rufi, cuius in rem publicam merita in altero fragmento (p. 20¹
col. B) laudibus efferantur (cf. infra). Equidem conicio Licinianum
redire ad Posidonium‚¹) gravissimum belli Cimbrici narrationis
auctorem, per Strabonis ὑπομνήματα ἱστορικά ei subministratum,
propterea quod Strabonem in bello civili describendo fontem pri-
marium fuisse cum aliqua veri similitudine infra me demonstraturum
esse spero. Sed licet nomen scriptoris pro certo extricari non
possit, tamen prorsus aliter de hoc fragmento iudicandum esse
cognovimus atque adhuc viri docti censebant.

 

Π.

Exstat alterum de bello Cimbrico fragmentum (fol. V111 r,
ed. Bonn. p. 20), quo agitur de rebus eodem anno 649 (105)
gestis. Col. A exponitur de multis prodigiis, quae post cladem

 

necessariam esse equidem non contenderim. Haud minus bona videtur
haec explicatio: in Graeco fonte enuntiatum (‘et nec ipsis etc.’) causali
aliqua particula cum antecedenti enuntiato (mihil indignum — fecit⁷)
coniunctum erat, quod Granius non ita apte sane-suae particulae
ope ‘et' annexuit. — Ceterum ex structura ‘nam — itaque‘ apparet,
quam accurate Lic. vestigia auctoris presserit.

1) Hac coniectura accepta facile etiam explicari potest, quomodo
factum sit, ut Dio de Caepione et Mallio idem fere traderet atque
Licinianus. Constat enim Dionem Polybio usum esse (cf. Baumgartner
„fiber d. Quellen des C. D. fiir die altere rbm. Gesch.“ Tubing. 1880).
Gur igitur non credamus illum ex eo quoque hausisse, qui Polybii
historias continuavit? Utique negandum esse puto, quod Miillenhoff
p. 123 adn. statuit, Dionis narrationem ex Livii libris derivatam esse,
cum Cassius Dio verum proeliorum apud Arausionem factorum ordinem
noverit. Consensum autem, qui inter Dion. fr. 92, 2 et Orosium
Florumque intercedit (Miillenhoff p. 142 adn.) ita expedio, ut Livium
et Cassium ex eodem auctore, nempe ex Posidonio, pendere censeam.

