„59-

necessitudinis vincula- essent iuter Posidonium et Pompeium Magnum,
recte Arnold coniecisse mihi videtur illum Pompei Strabonis digni-
tatem defendisse ac propugnasse, praesertim cum necessarium esset
Rutilium Rufum propulsare, qui scriptis maxime divulgatis Pom·
peium Strabonem ut hominem pravissimis moribus depinxerat
(Rutil. fr. 5 Miiller F. H. Gr. ΠΙ p. 200). Itaque nou dubi-
tamus, quin etiam proelium illud inter Pompeium et Sertorium
commissum maximeque idoneum, quo ille purgaretur, a Posidonio
traditum et ab Appiano demum neglegentia omissum fuerit. Vix
autem cogitari potest iudicia tam aperta, qualia Licinianus de
Pompeio facit, fuisse iam apud Posidonium neque verisimile est
ea ex alio fonte ab Liciniano ipso in memoriam Posidonii inserta
esse, cum artissime cum tota narratione cohaereant, atque Granius
non facile ita sontibus usus sit.

Ergo conicimus eum uon ex ipso Posidonio hausisse, sed ex
fonte, qui redit ad illum, fortasse ex Strabonis hypomnematis.
Strabonem quamquam praecipue Posidonio nitebatur, in Pompei
rebus describendis hoc uno non integro auctore contentum fuisse
vix credi potest. Solebat potius hic scriptor summa diligentia
undique materiam colligere.1) Quo quidem ex fonte hocloco
Posidonium suppleverit, nescimus: hoc tantum apparet eum sine
ira et studio res a Pompeio gestas narrasse. Quodsi res ita se
habet, Appianum putandum est ipso Posidonio usum esse. Per
Strabonem illum redire ad Posidonium de primo libro adhuc
nondum demonstratum est, 2) atque etiamsi nonnullis locis demon-
straretur, tamen cogitari posset Appianum nonnunquam, ut hoc
loco, ipsum Posidonii librum inspexisse.

 

l) Otto p. 215 et saepius.

2) Parum accurate dicit Maurenbrechcr 1. c. p 9: „recte Arnoldium
ac Vogelium docuisse arbitror, Posidonii aliorumque scriptorum
memoriam usque ad Ι c. 106 Appiano per Strabonem praebitam esse“.
Strabonem belli civ. Ι fontem esse Arnold omnino non contendit
<sed in Mithradafis tantum rebus gestis enarrandis), et Vogelii
quaestiones inprimis pertinent ad ceteros libros belli civ., libri primi
paucos tantum post c. 80 locos in examen vocat.

