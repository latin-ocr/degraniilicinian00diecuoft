„74-

Si universum hoc caput perlustraverimus‚ facile perspiciemus
id multo minus copiosum accuratumque esse quam bellum
Cimbricum et bellum civile. Quae de proelio comperimus,
exilia sunt, nova haec tantum: Dorylaum LXX quadrigas
falcatas secum duxisse et plus XXV milia hominum a Romanis
capta esse. Quod autem ad fidem historicam attinet, non dubi-
tabimus eum numerum copiarum, cui Licinianus dicit Dorylaum
praefuisse, cum minor sit, praeferre ei, qui ex Sullae commentariis
sumptus est, praesertim cum Sullam constet saepe numeros falsos
tradidisse. Forsitan quispiam putet eum auctorem, quem secutus
estLicinianus, aMithradate stetisse consultoque perhibuisse minorem
copiarum numerum. Sed cum hac opinione pugnat cum totus loci
tenor tum verba: ‘hostium multitudinem innumerabilem con-
cidunt'.1)

In universum Licinianus fontem videtur valde in artum
contraxisse. Hoc inprimis demonstratur enuntiato (B 8 sqq.):
‘Regii qui A[b]der[a]e praesidebant captis Philippis dilabuntur'.
Quam rem aliunde non cognoscimus. Philippi non possunt esse
expugnati nisi per Flaccum‚²) qui tamen apud Granium non
commemoratur. In fonte eius censendum est expeditionem a Flacco
per Macedoniam et Thraciam factam hoc loco descriptam fuisse.

Deinde aliquanto copiosius exponitur de pacis condicionibus,
de quibus per magnum temporis spatium actum esse (App. Mithr.
54—58, Plut‚ Sull. 227- 24) indicant verba ‘quibus ille tandem
paruit'. Ex verbis quae sequuntur ‘nam et Fimbriae adventum
timebat, ut mox ordine indicabo' rursus elucet ordinem rerum
alium esse apud Licinianum alium apud Livium, quem periochae

 

1) Quantas copias Archelaus, cui ceteri auctores X milia homi-
num fuisse narrant, secundum Lic. collegerit, ex valde mutilata
col. A 14 sq. intelligi non potest. Edd. Bonn. coniectura ‘Archelaus
ubi [septuaginta] circiter [mi]l[i]a . . . collegerat' unde orta sit non
video. An intelligi volunt hunc numerum de coniunctis Dorylai et
Archelai copiis (50 OOO-l— 20 000 pp? Sed quomodocunque iudicant,
coniectura ut parum fundata e libris removenda est.

²) Ut recte contra Mommsenum (R. G. II p. 295) putant Reinach
p. 185 et Francken p. 257.

