...23-

est. Sed si quis in eo perseverare velit hoc quidem loco verba
Polybiana in fragmento integra nobis servata esse, ut ex Livio
ad verbum cum Polybio congruente appareat, non ita fortiter
repugnaverim atque statuerim, quae Licinianus inde ab morte
Antiochi narravit, aliunde ac quae praecedunt petita esse. Nam
scriptorem saepius duos fontes iuxta adhibuisse etiam in sequenti-
bus capitibus cognoscemus. Ex forma autem ‘Olympion’, qnae
alibi apud scriptores Latinos non occurrit, ¹) coniciendum est etiam
alterum fontem, ex quo Licinianus de ornamentis Antiochi nonnulla
addidit, fuisse Graecum.

Priusquam huius quaestionis finem faciamus, liceat iudicium
afferre de toto fragmento, de quo adhuc disseruimus. Desideramus
paene omnes res graviores, quae Antiocho IV rege factae sunt;
desideramus bella cum J udaeis et Aegyptiis gesta, Graecum deorum
cultum a rege institutum, satrapias orientales amissas multasque
alias res. Ac tamen concedendum est non solum fabellas, sed
ctiam. inprimis sub finem, nonnulla fide digna narrari. Certissime
autem demonstrasse mihi videor hoc fragmentum historiae Gra-
nianae non esse excerptum ex libris Livianis, atque etiam hoc
satis me probavisse spero maiorem narrationis partem prae se
ferre colorem Polybianum. Utrum Plybius ipse an epitome Poly-
biaua an alius Graecus auctor accuratissime eius vestigia secutus
— nam Graecum fuisse paucis illis, quae supra attuli, ostenditur —-
Liciniano materiam praebuerit, aperte diiudicari non potest.

 

Π.

Originem Polybianam redolet aliud quoque libri XXVIII
fragmentum (f01.X11 r, ed. Bonn. p. 14). In priore parte Lici-
nianus nonnulla nova affert de P. Cornelio Lentulo 00113. suff.
anni 592 (162), quem, cum praetor urbanus esset, narrat agrum
Campanum pecunia publica coemisse. Sed praetermitto hanc

 

¹) Ruhnken ad Vell. Patere. I, 10, 1.

