-40—

legem tulisset, miraremur eum apud Ciceronem, qui de his rebus
singula accuratissime exponit, nusquam nominari. Tum Mommseni
sententia nullo argumento nititur nisi verbis Granianis‚ quae eum
non recte interpretari censeo.

A Norbano igitur Caepio lege Saturnini de imminuta maiestate
p. R. modo perlata reus factus est. Qua in re sequor Neumannium
(l. c. p. 411 sq.), sed errat idem cum putat Granium neglegenter
hoc loco Saturninum nominare pro Norbano. Verba enim ‘Saturnini
rogatione' tantum intellegenda sunt de Mallii accusatione; atque
cur hanc Saturninus ipse suscepisse non putandus sit, non video:
uterque tribunus pari diligentia studuit contra nobilium factionem

u nare.
p g Hoc Liciniani loco verba Ciceronis satis obscura (de orat. Π,
28, 125 ‘Quid ego de Cn. Mallii . . . . commiseratione dicamP')

clara fiunt. Cum alibi nihil de Mallio condemnato tradatur,
ignoramus quo crimine accusatus sit. Quodsi apud Granium
scriptum videmus ‘ob eandem causam quam et Caepio', elucet ne
eum quidem in pugna apud Arausionem facta laude dignum se
praebuisse, nisi forte acerrimo partium studio factum est, ut
»ollega collegae fortunam pateretur.

Iam videamus, quid inde de Liciniani auctore concludendum
sit. Si constat scriptorem iam antea de Caepione narravisse,
apparet ea, quae nostro loco dicuntur, addita esse ex alio fonte.
Tum facilius intelligitur, quomodo factum sit, ut temporum ordinem
confunderet Licinianus. Cogitari enim potest eum statim clade
illa narrata de Caepionis sorte exposuisse secundum Graecum
auctorem, apud quem rectum rerum per tres annos (649—51)
gestarum ordinem fortasse repperit sibi ipse parum conscius, cum
ille Graecus auctor vix annalium scriptorum ratione singulorum
annorum res gestas explanaret: in scribendo autem·eum Latinum
quoque fontem inspexisse atque inde prodigia illa et fortasse alia
quae ad nos non pervenerunt narrationi inseruisse, sed cum
Latinum auctorem legere pergeret, vidisse se res ad Caepionem
pertinentes iam narrasse, eaque de causa haec tantum addidisse,
quae de Mallio scripta videmus, cum non perspiceret haec biennio
posterius esse facta. PostremoGranius redisse ad priorem font-em

