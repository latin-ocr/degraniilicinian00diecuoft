Quae coniectura quamvis egregia primo obtutu videatur, mea
quidem sententia non satis certa est. Neglexerunt enim illi viri
docti ¹) praeter Ammianum Marcellinum statuam Jovis Olympii
ab Antiocho Epiphane collocatam Granium quoque testari, qui
cum simul de Jove Capitolino dicat, necessario eius verba referenda
’ sunt ad illam statuam in oppido Daphne positam. 2) Ceteroquin
coniciam in Liciniani textu nomen loci aut socordia scriptoris
omissum esse aut quod equidem magis crediderim, neglegentia
librarii intercidisse et fortasse esse inserendum ‘Antiochiae'‚ quod
ad utramque statuam accomodatum erat. Nam Granium ita etiam
situm templi J ovis Olympii significare potuisse et per se intelligitur,
quod Daphne prope Antiochiam sita erat 3), et comprobatur exemplo .
Justini, qui 1. c. sic dicit: ‘Alexander Antiochiam profugit. Ibi
inops pecuniae ..... 6 templo Jovis etc'. Fortasse etiam post
verba ‘ex Media'4) (B 14) excidit ‘reversus'‚ quod cum ‘Antiochiae'
unum explet versum.

De altitudine statuae si probabile est, quod in textum recepi
‘colossos duo[s] denum cubitorum', consentit Licinianus cum Ar-
nobio3 Clemens Alexandrinus autem quindecim cubitorum eam
statuam fuisse tradit.

Inter nummos autem J ovem Nicephorum prabentes et statuam
illam ullus connexus non videtur intercedere, atque summo iure
Overbeck tantas nummorum discrepantias demonstrat, ut nummos
accurate secundum statuam excusos non esse clare intellegatur.

 

¹) Solus Cavedoni (Bulletino arch. Napoletan01858 p. 139) cum
verbis Liciniani comparavit Amm. Marc. et nummos J ovem Nicephorum
praebentes.

2) Praetera Antiochus IV statuam Jovis Olympii collocavit in
templo J udaeorum (II. Maec. 6, 2) etin oppido Garizim (JOS. Ant. XII, 5).

³) Mommsen „Rom Gesch.“ V p. 457.

4) Haec coniectura Franckenii valde probabilis mihi videtur:
Antiochum in Media fuisse ex ΙΙ. Mace. 9‚3 et Steph. Byz. s. v.
Ἀγβάτανα intelligitur (cf. Wilcken l. c. p. 2475 fin.). Certe reicienda
est Mommseni coniectura ‘ex [a]e[r]e'‚ cum J ovis Daphnaei simulacrum
ex auro factum esse tradatur.

