m 29-

CAPUT Π.
De bello Cimbrico.

I.

Transeamus ad Liciniani de bello Cimbrico fragmenta (fol. I
et VIII, ed. Bonn. p. 16—20), quae quo in libro fuerint non
constat. Prius fragmentum est de proeliis anno 649 (105) ad
Rhodanum flumen commissis et quidem prima verba pertinent ad
interitum M. Aurelii Scauri.

Hae res alibi accurate non traduntur nisi in Liv. per. 67:
‘M. Aurelius Scaurus legatus consulis a Cimbris fuso exercitu
captus est et eum in concilium ab eis advocatus deterreret eos
ne Alpes transirent Italiam petituri eo quod diceret Romanos
vinci non posse, a Boiorige feroci iuvene occisus est’. Paucis
commemoratur Scauri mors a Vell. Π, 12, 2; Tac. Germ. 372
Dion. Cass. fr. 89 (Melber); [Quint] decl. HI, 13; Oros. V, 16, 21)
Quae Granius praebet, concinunt cum Liv. per.‚ nisi quod duas
res addit: 1. ‘equo deiectum' 2. ‘ipsis petentibus ducem se tradere'.

Deinde apud Licinianum scriptum videmus de simultate inter
Mallium2) et Caepionem duces orta. Sed cum pauca tantum de
bello Cimbrico maximeque de iis. quae ante Marii imperium
acciderunt, memoriae prodita sint atque etiam Plutarchus illa
fere praetermittat, auctoribus de hac re praeter Licinianum ca-
reremuS‚ nisi unus rerum scriptor, Dio Cassius fr. 89, copiosius

 

¹) Falso Orosius proelia ad Rhodanum facta anno 642 (112) fuisse

dicit ac, nisi folte nomen in codicibus depravatum est, M. Aemilium
consularem appellat.

2) Nomen consulis traditur apud Lic. fol. I u ‘Manlius', fol. VIII r
‘Manilius’. Etiam in ceterorum scriptorum codicibus formas nominis
maxime varias invenimus. Verum nomen, quod etiam inscriptiones
(C. Ι. L. X, 17813 C. Ι. Gr. 2485) testantur, sine dubio est: Cn.
Mallius Maximus 3 cf. De-vit, Onomasticon IV p. ⁴288 et Mommsen
(apud Borghesium „Oeuvres completes“ II p. 219 adn. 6), qui gentem
Malliam plebeiam ab Manlia patricia separandam esse nos docet.

