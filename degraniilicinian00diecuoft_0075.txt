-65-

atque Granium posteriore loco de Pompeio iudicare scriptores ex
Livio pendentes (per. 79, Oros. V, 19, 10). Inprimis respicienda
sun-t verba >Orosii haec: ιΟΠ. Pompeius qui . . . . diu sese novarum
rerum aucupatione suspenderat, ,contemptus a Mario vel Cinna
ad alterum consulem sese contulit etc.’ Itaque mihi persuasum
est Livii auctorem Pompeio obtrectasse atque eius res gestas in
peius mutare voluisse. Fortasse Livius hic ex Rutilio hausit,
quem malum de Pompeio Strabone iudicium fecisse iam supra
diximus. Nam Rutilium inter Livii fontes fuisse negari non
potest (cf. Nissen p. 43 et Busolt p. 345). Sane Busolt recte
monet nostro loco certum iudicium fieri non posse, cum Pompeius
apud omnes optimates summo in odio fuerit (cf. Cic. pro Corn.
I fr. 53 ed. Miiller: ‘hominem dis ac nobilitati perinvisum'). Sed
utcunque res se habet, rursus habemus indicium, quo verisimile
fiat Livium esse alterum auctorem, quo Licinianus in belli civilis
narratione usus sit. A

Atque Livianae originis exstant vestigia etiam in proximis
enuntiatis. Nam quod in per. 80 in pauca contractum videmus
(‘Italicis populis a senatu civitas data est’), apparet plenius apud
Licinianum: ‘dediticiis omnibus civita[s] data, qui polliciti mult[a]
milia militum vix XVH] (vel XV[II]) cohortes miserunt' ¹). Men-
tione dignum quoque est apud Livium populis Italicis civitatem
dari ante expugnationem Janiculi‚ quae apud Lic. multo ante
narrata est, quamobrem rursus non dubitabimus nostro loco
additamenta tantum cognoscere ex altero fonte i. e. Livio de-
rivata.

Adde quod etiam numerus hominum pestilentia absumptorum
plane congruit cum Orosii. praeterquam quod hic numeros
mortuorum et Pompeiani et Octaviani exercitus affert separatos. ²)

Sequitur denique in fine huius et in proxima pagina narratio
de morte Pompei Strabonis, quae apud nullum alium scriptorem

 

1) Quid ex verbis Lic.‚ inprimis ex voce ‘dediticiis' sequatur,
iam Mommsen (R. G. 11 p. ‘247 adn. et p. 309 adn.) subtiliter con-
clusit, ubi inspiciat si quis accuratius vult scire.

²) De loco Orosiano cf. excursum II.

Berliner Studien. XVI. Bd. 3. Heft. 5

