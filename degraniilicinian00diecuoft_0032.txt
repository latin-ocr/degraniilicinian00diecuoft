-22-

maxime animadvertendum est eum tacere de statua a Granio
commemorata, eundemque quod ipsum quoque magni momenti est,
Iovis Olympii colossum, de quo in excursu Ι pluribus disputabimus,
prorsus silentio praeterisse.²)

Unde luculenter apparet Granii historiam non esse excerptam
ex solis Livii libris. Maxime autem cavendum est, ne ex Livii
silentio colligamus etiam Polybium nullam statuarum mentionem
fecisse, atque excerptum ipsum Polybianum‚ quod ad nos pervenit,
non integrum esse facile intelleges, si id comparaveris cum Livio
uberiora exhibente. Quamobrem non cogimur statuere Licinianum
a Polybio fonte discessisse.

Neque aliter fortasse iudicandum est de verbis, quae se-
quuntur, ubi agitur de Iovis Olympii templo Atheniensi. Quod
iam a Pisistrato inceptum, perfectum demum esse ab Hadriano
inter omnes constat. 2)

Antiochum Epiphanem huic templo aedificando favisse
breviter commemorat Polyb. XXVI, 1, lO et ll: ἐν δὲ ταῖς πρὸς
τὰς πόλεις θυσίαις καὶ ταῖς πρὸς τοὺς θεοὺς τιμαῖς πάντας ὑπερέβαλλε
τοὺς βεβασιλευκότας -τοῦτο δ’ἅν τις τεκμήραιτο ἔκ τε τοῦ παρ’ Ἀθηναίους
Ὀλυμπιείου καὶ τῶν περὶ τὸν ἐν Δήλῳ βωμὸν ἀνδριάντων- et eum secutus
Liv. XLI, 20‚8: ‘magnificentiae vero in deos vel Iovis Olympii
templum Athenis, unum in terris inchoatum pro magnitudine dei,
potest testis esse3 sed et Delon aris insignibus statuarumque copia
exornavit'. Ex Liciniano igitur plus discimus.3) Verba eius ‘lam
columnas aliquot diptero circumdederat' lucem accipiunt ex
Vitruvio VH praef. 15, qui iam Antiocho IV rege sumptu eius
Cossutium civem Romanum duplicem porticum exstruxisse testis

 

²) Sane mirum in modum Babelon (l. c. p. XCV supra) locum
Livianum, qui est de templo Iovis Capitolini, referendum putat ad
Iovem Olympium Nicephorum in oppido Daphne cultum, Iovem igitur

Capitolinum et Olympium censet eundem esse! — De templo Iovis
Capitolini cf. C. O. Miiller „Antiquitates Antiochenae“ (Gott. 1839)
p. ao sq. ·

2) Gregorovius „Der Kaiser Hadrian“ (Stuttg. 1884) p. 478 sqq.
3) Ac tamen Madvig p. 401 adn. hic quoque iudicat Licinianum
pendere ex Livio.

