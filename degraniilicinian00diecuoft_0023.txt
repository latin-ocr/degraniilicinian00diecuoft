-13-

mos Romanorum fuerit proprius an translatus a Graecis. ¹) Hoc
fragmentum propterea quoque magnam vim habet, quod ex plu-
rimis verbis Graecis hic occurrentibus pro certo possumus con-
cludere Licinianum Graecae linguae fuisse peritissimum. Antiqui-
tatum eius studium etiam aliis locis elucet: ‘quoniam pomerium
finis esset urbanorum auspiciorum etc. (p. 10 B 18 sqq), placuit
et quod nunquam alias — quid in libris fatalibus esset palam
recitare (p. 22 A 2 sqq. cf. cap. 111), Nicomedes Euergetes, qui
est ita dictus, quod beatos egentes faciebat multosque beneficiis
suis alliciebat' (p. 36 A4sqq.); ea quoque, quae de Antiochi
Epiphanis aedificationibus traduntur, eodem referenda sunt (cf.
cap. Ι, 1). Hoc idem nos impulit, ut historicum Granium Lici-
nianum eundem duceremus atque scriptorem rerum antiquarum.

Iam ad rem ipsam transeamus: Primo capite eas quaestiones
complectar, quae ad res Asiaticas pertinent. Qua in re opus esse
existimo verba eius fragmenti valde mutilati, quod est de An-
tiocho IV Epiphane (fol. X r), quantum fieri potuit correcta et
suppleta praeponere, cum Bonnenses eius menda parum sustule- ’
rint.2) Altero capite fragmenta, quae sunt de bello Cimbrico,
tertio quae sunt de bello civili Mariano, quarto quae sunt de
bello Mithradatico in examen vocabuntur. Ad extremum nonnulla
fragmenta minora in medium proferam.

 

 

 

1) Sic conicit Heerwagen „de Grani Lic. fragmento ann. lib.
XXVI“ (Thierschio gratul. gymn. Norimberg. 1858), qui summa cum
doctrina hoc fragmentum emendavit atque supplevit. Alias emenda-
tiones proposuerunt B. ten Brink (Phil.XII p. 590 et Phil. XXI p. 165)
et Rob. Unger in epist. cum edd. Bonn. communicata (p. XV11); quae
emendationes omnes hoc folio misere depravato dubitationi sunt ob-
noxiae easque accurate examinare et longum est neque ad nostram
quaestionem necessarium. Cum autem libro XXVI res annis c. 571
——Sl gestas exspectemus narrari, Hirschfeld egregie coniecit scrip-
torem in hoc libro exposuisse de Catonis oratione, qua suasit in
senatu fut plura aera equestria fierent’ «- neque enim est veridissi-
mile hanc orationem a Catone, cum censor esset (a. 571), habitam
esse- eaque re esse adductum, ut hunc de Tarquinio excursum insereret.

²) Mihi est in animo posthac novam editionem parare, quae ver⁶
sabitur in emendando verborum contextu, quamquam codicem denuo
conferre non licet3 nam vir doctissimus mecum communicavit sub-

sidiis chemicis, quae C. Pertz adhibuit, codicem adeo esse afflictum,
ut hodie omnino nihil fere possit legi.

