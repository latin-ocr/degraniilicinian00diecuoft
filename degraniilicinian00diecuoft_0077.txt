..67-

atque servi iam transfugere coeperint (App), Metellus exer-
citum reducit in urbem (Lic.); suadente Metello 1) (Lic.) legati
mittuntur ad Cinnam (Lic., App), quorum in numero Crassus
fuisse videtur (Lic). In fine columnae valde detruncatus est codex,
cum Franckenio (p. 243) nobis liceat altercationem ducum, cuius
mentio fit verbis ‘regresso Crasso ac iurg[a]nte cum Metello',
inde explicare, quod Metellus non probavit legatos recusasse, quo·
minus Cinnam salutarent consulem (App. c. 69), sed omnia re-
liqna plane incerta sunt. Itaque num ex illo rerum concentu
concludendum sit Licinianum hoc loco ad prioremfontem redisse,
in dubio relinquo,

Priusquam autem ad finem properamus, breviter disserendum
est de auspicio initio fragmenti tradito, quod supra praeterire e
re nobis esse videbatur. Idem auspicium habent Valerius Maximus
I, 5, 5 et Plut. Mar. c. 38 (fin), sed paulo aliter rem explicant.
Nam Val. Max. et Plut. tradunt Marium asinum conspexisse, cum
in domum Fanniae duceretur, Granius, cum domo exiret. Idem,
id quod apud ceteros scriptores non invenimus, rem coniungit cum
barbaro, qui Marium necare iussus erat. -— Ac Plutarchum hic
(c. 38 fin.) ex Livio hausisse similitudine cum Val. Max. inter-
cedente evincitur. Appianus c. 61 non commemorat hoc miraculum,
ceteris in rebus fugam Marii eodem modo, interdum iisdem verbis
narrat atque Plut. c. 39 (ubi de servo traditur, cui mandatum est
ut Marium interficiat). Quae similitudo recte ita explicata est,
utPosidonius communis utriusque scriptoris auctor-fuisseputaretur. 2)
Sed Plutarchus. ut Busolt ostendit, Livium quoque adhibuit eumque
secutus (c. 39 extr. et 40 init.) finem fugae Marii descripsit ita
ut paulum discrepet cum Appiano. Apud hunc enim (c. 62)
Marius a Minturnensibus dimissus (αὐτίκα τῆς πόλεως ἐξέπεμπον ὅπῃ
δύναιτο σώζεσθαι) occultis itineribus ad mare pervenit et piscatorem
senem cogit secum ancoras solvere. At apud Plutarchum Min-

 

1) Restituendum esse puto B 16 sq. cum Bursiano: ‘legatum [ΜΒ

immo P.] C[rassum] de[cern]i[t].'
²) Miillenhoff „Deutsche Altertumskunde“ II p. 159. — Busolt

1. c. p. 337 sq.
5*

