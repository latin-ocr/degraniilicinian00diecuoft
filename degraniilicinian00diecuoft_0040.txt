-30—

de illa simultate ageret. 1> Atque Dio et Granius maximis de
rebus consentiunt, nisi quod alter altero plus habet. Haec singula
afferam: Post Scauri cladem Mallius proconsulem adhortatur, ut
cum maiore exercitu copias suas coniungat. Qua 111 re Granius,
cum dicit ‘litteris supplicibus orasset‘ fortasse aliquantum modum
transit, nam apud Dionem simpliciter scriptum est μετεπέμψατο τὸν
Σερουίλιον. Caepio, etsi primo recusaverat (Dio), tamen Rhodanum
transgressus est (Lic.) veritus ne Mallius solus sibi laudem pararet
(Dio) : ex Granii verbis dilucide cognoscimus Caepionem primo in dextra
fluminis ripa constitisse ac tum demum transiisse ad ripam sinistram.
Qua re illustratur, quod Dio Caepionem respondentem facit Mallio
τὴν ἑαυτοῦ ἑκάτερον δεῖν φυλάττειν et eiusdem verba καὶ ἦλθε
μὲν πρὸς αὐτόν iam clariorem lucem accipiunt. Veram autem esse
Liciniani narrationem testatur etiam Orosius, cum dicit: ‘provincias
sibi Rhodano flumine medio diviserunt'. Caepio, quamquam timido
se consuli opem laturum esse gloriatur (Lic.), tamen commune
cum eo consilium capere non vult (Dio.: οὔτε ἐν τῷ αὐτῷ χωρίῳ
ηὐλίσατο οὔτε τι βούλευμα κοινὸν ἐποιήσατο; Lic: ne commu-
nicare quidem cum eo consilium belli gerendi voluit), sed
castra ponit inter Cimbros et Mallium, ut prior ab hostibus
petatur (Dio). Tum Granius solus affert legatos missos esse a
senatu Romano neque est, cur hanc narrationem Francken (l. c.
p. 255) fictam esse existimem immo vero maxime ea idonea est
qua illustretur, quam debile atque infirmum tum fuerit
imperium senatus2) Contra Dio solus tradit, Mallium et
Caepionem a militibus ad colloquium convenire coactos esse,
sed acriore etiam ira inflammatos discessisse. Idem Cimbros
dissensione ducum nondum perspecta legatos misisse dicit, qui
cum Mallio agerent. Sed totus hic locus parum perspicuus est
atque ab excerptore mutilatus esse videtur: ὡς δὲ πρὸς Μάλλιον
ὑπατεύοντα ὃιεκηρυκεύσαντο, ὁ Σερουίλιος ἠγανάκτησεν, ὅτι μὴ πρὸς
ἑαυτὸν ἐπρεσβεύσαντο, καὶ οὔτε τι συμβατικὸν ἀπεκρίνατο, ὀλίγου τε
καὶ τοὺς πρεσβευτὰς διέφθειρεν. Post verbum enim ἐπρεσβεύσαντο

¹) Paucissimis verbis hanc discordiam memorat Oros. V, 16, 2.
2) Sic iudicat etiam Neumann „Gesch. Rome wahrend d. Verfalls

der Rep.“ Ι p. 360.

