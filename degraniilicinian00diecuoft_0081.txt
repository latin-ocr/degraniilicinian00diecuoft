—71—

Quod ad fidem historicam attinet, priorem partem iam dixi-
mus inprimis laude dignam et alteri, in qua iniuste de Pompeio
iudicatur, esse praeferendam. Tamen etiam altera pars complura
nova nos docet, quae quin vera sint non est quod dubitemus.
Iniuria igitur Madvig haec „einige hochst diirftige Notizen“
appellat atque scriptorem vituperat, cum dicit ea, quae apud.
Lic. quattuor parvis paginis narrentur, apud Livium complere
totum librum 79 et maximam partem libri 80. Nam quae initio
periochae 79 traduntur, apud Lic. iam non sunt servata et peri-
ochae 80 minor tantum pars cum Graniana narratione comparari
potest.

