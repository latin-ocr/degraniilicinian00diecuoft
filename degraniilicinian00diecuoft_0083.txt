-73-

menum* proelio) quindecim ¹) milia ex his interfecta sunt, ibique
Diogenes, Archelai filius, trucidatus est; tertio bello omnes
copiae, quas Archelaus habebat, extinctae sunt. Nam viginti
milia militum cius in paludem pulsa —interfecta sunt totidemque
alia in flumen coacta ac necata, reliqui miserorum passim trucidati
sunt? Dicit igitur expressis verbis omnes Mithradatis copias esse
extinctas, cum apud Licinianum (B 3 sqq.) scriptum videamus:
‘amplius XXV milia capiunt, quae postea sub corona venierunt.’
Haec inter se conciliari posse nemo erit qui dicere audeat.
Apparet igitur Liciniani narrationem non fluxisse ex Livio aut,
id quod Pertz (praef. p. XX) contendit, ex eius auctore Sulla.

Hoc etiam eo confirmatur, quod secundum Licinianum
(B 11 sqq.) Sulla Archelaum convenit Aulide, secundum Pl‘ut.
c. 22 Delii (ἐπὶ θαλάττῃ περὶ Δήλιον οὗ τὸ ἱερὸν τοῦ Ἀπόλλωνός
ἐστιν). Plutarcho autem plus fidei habemus propter accuratissi-
mam loci descriptionem.2)

Nescio an cuiquam quartum argumentum in eo positum esse
videatur, quod Diogenes, qui in priore proelio apud Orchomenum
facto mortem obit, apud Licinianum appellatur Archelai filiuS,
apud Plut. c. 21 privignus. Sed cum Liciniano concinunt etiam
Eutropius, Orosius, Appianus. quos constat memoriam huius rei
a Sulla repetivisse. Haec discrepantia igitur non diversi fontis
testimonium est, sed neglegentiae illorum scriptorum, qui pro pri·
vigno tradiderunt filium.

 

¹) ‘Quindecim’ iam a Francisco Fabricio (edit. 1561) secundum
Eutrop. (et App. Mithr. 49) sine dubio recte scriptum est pro tradito
‘quinquaginta'. Ipse Orosius tradit Dorylaum LXX vel LXXX milia
hominum in Graeciam duxisse et Archelaum praeterea X milia homi-
num collegisse (item App. 1. c.). Ex iis altero proelio necantur:
20 000 ÷ 20 000 -i- x (reliqui trucidati), Quodsi priore proelio L milia
militum perdita essent, XC milia cecidissent sine illis, quos litterax
significaveramus. Quod manifestum est fieri non posse.

²) Sane cogitari potest in primario aliquo fonte sermonem fuisse
de templo Apollinis inter Delium et Aulidem sito, quae oppida haud
procul inter se absunt. Hoc quoque modo discrepantia satis mira,
quae est inter Liciniani et Plutarchi narrationem, nullo negotio ex-
plicari potest.

